<h4>Copia o dati editoriali (260)

</h4><p></p>

<p>Questa parte riporta informazioni riguardo alla pubblicazione, stampa, distribuzione, impressione, commercializzazione o produzione di tutti i tipi di fonte. In tutti i sottocampi di questa parte, indica aggiunte o complementi in parentesi quadre. Aggiungi un punto interrogativo dopo un’informazione incerta.
</p>

<p>Per edizioni musicali a stampa: se i dati editoriali originali sono coperti da una etichetta o cancellati o alterati in altro modo, e rimpiazzati da nuove informazioni, inserisci qui le informazioni più recenti. Se riesci a leggere i dati editoriali originali o se i dati editoriali originali sono in altro modo accessibili, puoi inserirli ripetendo il campo. Può essere necessaria una nota esplicativa nel campo&nbsp;<b>Nota generale&nbsp;(500)</b>.</p>

<h4>Luogo (260 $a)</h4>

<p>Per le edizioni a stampa, inserisci il luogo di pubblicazione come è riportato sulla fonte. Si possono inserire più luoghi di pubblicazione facendo clic sul segno (+) a sinistra del campo di immissione.&nbsp;Per i manoscritti, inserisci il luogo di produzione del manoscritto se è indicato nella fonte. </p>

<p><span>Se il luogo non è indicato in un’edizione a stampa, inserisci <b>[s.l.]</b>. Per i manoscritti, lascia il campo vuoto.</span></p>

<p>&nbsp;</p>

<h4>Copista, editore, casa editrice (260 $b)</h4>

<p>Per le edizioni a stampa, inserisci il nome dell’editore, casa editrice, importatore, distributore&nbsp;come riportato sulla fonte.&nbsp;</p><p>Per i manoscritti, inserisci il nome del copista come compare sulla fonte.&nbsp;</p><p><span>Inserisci sempre&nbsp;le forme standardizzate dei nomi nei campi<b> </b></span><span><b>Nome aggiuntivo di persona</b><b> (700) </b>o </span><b>Nome di ente aggiuntivo</b><span><b> (710)</b>. In generale, gli editori che portano il nome di una persona ma svolgono le funzioni di una casa editrice&nbsp;(Pleyel, André ecc.) sono inseriti come istituzioni.</span></p>

<p>Se il nome dell’editore o stampatore <span>non è indicato in un’edizione a stampa, inserisci <b>[s.n.]</b>. (Non inserire [s.n.] nell'indice delle istituzioni.)&nbsp;</span>Per i manoscritti, lascia il campo vuoto.</p>

<p>&nbsp;</p>

<h4>Anno (260 $c)</h4>

<p>Inserisci la datazione della fonte. Utilizza numeri arabi (ad esempio 1624 invece di MDCXXIV). Tieni a mente che questo campo è per la data del materiale stesso, non per la composizione notata sulla fonte. Se la fonte contiene un errore evidente (ad esempio un errore tipografico), inserisci in questo campo la data corretta.</p><p><span>Per i manoscritti: cerca di indicare sempre una data, anche se approssimativa. Se hai giorno, mese e anno, scrivi la data in questa forma: AAAA-MM-GG.<br></span></p>

<p><span>Puoi indicare una datazione approssimativa usando le seguenti espressioni: <b>ca.</b> per circa, <b>before</b> [prima] e <b>after</b> [dopo]. Cerca di indicare la data nel modo più preciso possibile. In caso di incertezza, utilizza un ambito di datazione che non corrisponde a un periodo specifico, come il diciottesimo secolo o la fine del diciassettesimo secolo. Vedi la tabella sottostante. <br></span></p><p>Per le edizioni a stampa: se hai un'edizione a stampa non datata, inserisci una data approssimativa tra parentesi oppure inserisci&nbsp;<span><b>[s.d.]</b>. Prova a sforzarti per indicare un periodo di tempo ragionevole per un'edizione a stampa non datata, ad esempio usando le date della vita del compositore o arrangiatore come un&nbsp;<i>terminus post quem</i>, o gli anni di attività di un editore.<br></span></p><p><span>Nota che la datazione di un manoscritto è indicata senza parentesi quadre perché i manoscritti sono raramente datati. Il materiale a stampa, al contrario, tipicamente comprende una data e dunque ogni congettura editoriale va messa tra parentesi quadre.<br></span></p>

<p>Altre date possono essere indicate come si presentano sulla fonte. Usa un punto interrogativo per indicare l’incertezza delle informazioni.</p>



<p><i>Esempi:</i><br>1875<br>1856 Christmas Day<br>1757-01-11<br>1782-03-27-1784-05-07<br>ca. 1760<br>before 1802<br>after 1653<br>Easter 1744<br>Pasqua 1626<br>?1745?<br>[1771]</p><p>Per periodi non specifici, inserisci gli anni appropriati basandoti sulla tabella seguente:</p>

<p>&nbsp;</p>

<table>
 <tbody><tr>
  <td>
  <p><b>Per il periodo...<br></b></p>
  </td>
  <td>
  <p><b>...inserisci questo ambito di datazione</b></p>
  </td>
 </tr>
 <tr>
  <td>
  <p>inizio del XVIII sec.<b><br></b></p>
  </td>
  <td>
  <p>1700-1710</p>
  </td>
 </tr>
 <tr>
  <td>
  <p>metà  del XVIII sec.</p>
  </td>
  <td>
  <p>1740-1760</p>
  </td>
 </tr>
 <tr>
  <td>
  <p>fine  del XVIII sec.</p>
  </td>
  <td>
  <p>1790-1799</p>
  </td>
 </tr>
 <tr>
  <td>
  <p>primo terzo del XVIII sec.</p>
  </td>
  <td>
  <p>1700-1732</p>
  </td>
 </tr>
 <tr>
  <td>
  <p>secondo terzo del XVIII sec.</p>
  </td>
  <td>
  <p>1733-1765</p>
  </td>
 </tr>
 <tr>
  <td>
  <p>ultimo terzo del XVIII sec.</p>
  </td>
  <td>
  <p>1766-1799</p>
  </td>
 </tr>
 <tr>
  <td>
  <p>primo quarto del XVIII sec.</p>
  </td>
  <td>
  <p>1700-1724</p>
  </td>
 </tr>
 <tr>
  <td>
  <p>secondo quarto del XVIII sec.</p>
  </td>
  <td>
  <p>1725-1749</p>
  </td>
 </tr>
 <tr>
  <td>
  <p>terzo quarto del XVIII sec.</p>
  </td>
  <td>
  <p>1750-1774</p>
  </td>
 </tr>
 <tr>
  <td>
  <p>ultimo quarto del XVIII sec.</p>
  </td>
  <td>
  <p>1775-1799</p>
  </td>
 </tr>
 <tr>
  <td>
  <p>prima metà del XVIII sec.</p>
  </td>
  <td>
  <p>1700-1749</p>
  </td>
 </tr>
 <tr>
  <td>
  <p>seconda metà del XVIII sec.</p>
  </td>
  <td>
  <p>1750-1799</p>
  </td>
 </tr>
 <tr>
  <td>
  <p> XVIII secolo</p>
  </td>
  <td>
  <p>1700-1799</p>
  </td>
 </tr>
</tbody></table>

<p><br></p>

<h4>Luogo di stampa (260 $e)</h4>

<p>Inserisci il luogo dell’istituzione associata alla stampa, duplicazione ecc. come è indicato nella fonte.&nbsp;</p>

<p>&nbsp;</p>

<h4>Stampatore, stamperia (260 $f)</h4>

<p>Inserisci il nome dello stampatore o della stamperia come indicati nella fonte. <span><span>Inserisci le forme standardizzate dei nomi nei campi<b> </b></span><span><b>Nome aggiuntivo di persona</b><b>&nbsp;(700) </b>o </span><b>Nome di ente aggiuntivo</b><span><b> (710)</b>.</span></span></p>