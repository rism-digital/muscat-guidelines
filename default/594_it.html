<h3><b>Organico</b>&nbsp;(594)</h3><p><b>Organico (594 $b)<br> Campo obbligatorio.&nbsp;</b></p>

<p>L’organico (o esecutori o strumentazione, che qui include le parti vocali) di una composizione, già indicato brevemente nell’<b>Organico sintetico</b>, è qui indicato per esteso. L’<span><b>Organico sintetico</b> deve perciò sempre corrispondere con i dettagli immessi in questa descrizione completa dell’organico.</span></p>



<p><span>Se l’organico completo previsto non è indicato, questo deve essere ricavato dal titolo o dal materiale stesso. Se l’organico non è conosciuto, scrivi <b>no indication</b>. Ogni incertezza può essere riferita in dettaglio nel campo <b>Osservazioni (500)</b>.</span>&nbsp;&nbsp; <br></p>

<p>Utilizza come aiuto la funzione di autocompletamento in questo campo. Un elenco alfabetico delle abbreviazioni può essere trovato nella lista RISM delle abbreviazioni per gli strumenti. Denominazioni generiche per gli strumenti (ad esempio ‘strings’) sono sempre in inglese e denominazioni per singoli strumenti in italiano ovunque possibile. Altri strumenti specifici o regionali vanno indicati nella lingua originale. </p>

<p><span>L’iniziale è minuscola per le parti strumentali, maiuscola per le parti vocali. L’elenco degli strumenti solisti inizia con <b>iSol:</b>.</span></p><p><span><span>Se è presente un basso numerato, inserisci lo strumento come di consueto, ad es. <b>b</b>, <b>bc</b>, <b>org</b> ecc. (ma vedi le tabelle nella sezione <b>Basso numerato in partitura e/o nelle parti </b></span>con istruzioni per campi correlati).</span></p>



<p><span>Le accordature comuni di strumenti non in Do sono elencate nella lista delle abbreviazioni. Se l’accordatura nella tua fonte differisce dall’accordatura comune, elenca per favore l’accordatura secondo la fonte (vedi <b>in A</b>). Per strumenti solitamente accordati in Do non è necessario specificare “in C”. In caso di dubbio, specifica l’accordatura. L’accordatura degli strumenti deve essere indicata in inglese. Vedi l’Appendice “Tonalità”.</span></p>

<p><span>Per decidere tra diversi termini simili, solitamente la cosa migliore è seguire la fonte. Se il nome dello strumento nella fonte differisce dall’abbreviazione RISM, puoi scrivere il termine come sta nella fonte nel campo <b>Osservazioni (500)</b>.</span></p>

<p>Elenca l’organico nell’ordine seguente: </p>

<ul><li>Parti vocali – soli</li><li>Parti vocali – coro</li><li>Strumenti soli</li><li>Archi</li><li>Legni<br></li><li>Ottoni</li><li>Strumenti a pizzico</li><li>Percussioni</li><li>Strumenti a tastiera</li><li>Basso continuo</li></ul>















<p>Elenca le parti dall’ambito più acuto all’ambito più grave. Inserisci uno strumento per riga. Aggiungi tra parentesi delle possibilità di organico alternative.</p>



<p><i>Esempi:</i></p>

<p>S 1<br>S 2<br>A<br>T<br>B<br>Coro 1: T<br>Coro 1: A<br>Coro 2: S<br>iSol: pf<br>vl<br>vla<br>vlc<br>b<br>ob (fl)<br>cl in A<br>tr<br>org</p><p>&nbsp;</p>

<h4>Numero (594 $c)</h4>

<p><span>Indica qui il numero totale di parti. Se un brano include due parti per lo stesso strumento, includi lo strumento individuale nel campo<b> Organico</b> e <b>2</b> nel campo <b>Numero</b>.</span></p>

<p><i>Esempi:</i><br><span>vl&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2 [per un brano con violino 1 e violino
2]<br>vla&nbsp;&nbsp;&nbsp;&nbsp;&nbsp;&nbsp; 1 [solo 1 parte di viola]<br>ob&nbsp;&nbsp;&nbsp;&nbsp;&nbsp;&nbsp;&nbsp; 2 [oboe 1 e oboe 2]<br>cl&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 [solo 1 parte di clarinetto]</span><br></p>

<p><i>Nota MARC: Questo campo nell’OPAC è
</i><i>594 $a.</i><i> Il valore per </i><i>$a è generato automaticamente durante l’esportazione nell’OPAC.&nbsp;</i></p>