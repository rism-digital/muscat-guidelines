<p>Questa sezione descrive come catalogare tipi speciali di fonti: raccolte, volumi compositi, contrafacta, opere compilative, parodie, materiali misti (manoscritti e fonti a stampa riunite insieme), musica in periodici, musica in pubblicazioni non musicali, trattati e riduzioni per pianoforte.</p><h3>La catalogazione di raccolte</h3><p>In RISM, una <i>raccolta&nbsp;</i>è sia un manoscritto volontariamente collettivo o un’antologia di più opere, sia un oggetto che contiene due o più composizioni separate. Ciò significa che se un manoscritto di una sonata per pianoforte, ad esempio, contiene alla fine uno schizzo per una fuga, RISM lo cataloga come una raccolta con una scheda madre per l'oggetto intero e schede figlie per la sonata e per la fuga.&nbsp;</p><p>Catalogando delle raccolte, si prega di notare quanto segue:<br></p><ol><li>La scheda principale (scheda madre) deve contenere informazioni valide per l’intera raccolta. &nbsp;</li><li>Ogni informazione valida solo per alcune parti della raccolta va inserita nella notizia individuale. </li></ol>

<p>Se le composizioni nella raccolta hanno compositori, organici ecc. diversi, non inserirli nella scheda principale.</p><p>Per le raccolte che comprendono composizioni molto simili, è una buona strategia di creare una prima notizia completa e utilizzare la funzione “Duplica” per copiare la scheda. Così, per le schede seguenti dovrai soltanto cambiare alcuni campi come titolo e numero di pagina.<br></p><p>La scheda principale (scheda madre) di una raccolta non può contenere un'altra scheda madre di una raccolta di manoscritti.&nbsp;Scegli piuttosto una gerarchia&nbsp;orizzontale,&nbsp;usando schede individuali e spiegando la struttura, la conformazione o l'organizzazione dell'oggetto in una nota.</p><h3>La catalogazione di volumi compositi</h3><p><span>Un <b>volume composito</b>&nbsp;consiste di oggetti creati separatamente e rilegati insieme più tardi, solitamente da un possessore o un'istituzione. Vi sono altri nomi per questi volumi: "bound-with", "Sammelband", "binder's volume" o&nbsp;"collector's volume". I volumi compositi comprendono sia volumi in cui più singole edizioni a stampa sono rilegate insieme, sia volumi in cui oggetti a stampa e manoscritti sono rilegati insieme.</span><br><br>Vi sono due maniere di indicare un volume composito. La prima, e la più semplice, è di indicare la stessa segnatura per i diversi oggetti: una nota "rilegato con" è utile. La seconda è di usare il modello per i volumi compositi.<br><br>La scheda di un volume composito serve come un mezzo per collegare tutti gli oggetti rilegati insieme a una scheda unica, fornendo all'utente un utile riassunto dell'intero contenuto del volume rilegato.&nbsp;</p><p>È opportuno mantenere semplici le schede per un volume composito. Come per le schede principali di una raccolta, l'informazione data nella scheda di un volume composito deve essere valida per ciascuno dei componenti del volume, e ricorda che ogni informazione dettagliata riguardo alla musica contenuta va inserita nelle relative schede bibliografiche. Non creare schede separate per vari volumi compositi che appartengono a un'unità, ad esempio un insieme di libri-parte rilegati per tipologia di voce; questi vanno descritti in una scheda unica. In molti casi, vari campi resteranno vuoti.&nbsp;</p><p>Al volume composito si collegano&nbsp;manoscritti oppure edizioni a stampa, e il collegamento è fatto in modo diverso:<br></p><p></p><p></p><ol><li>Crea prima la scheda per il volume composito, salvala e annota il numero RISM.</li><li>Per manoscritti: Nella modalità di redazione della scheda del tuo manoscritto, vai al campo&nbsp;<b>Notizia principale (773)</b>. Fai clic sul secondo bottone per cercare il volume composito.<br></li><li>Per edizioni a stampa: Nelle informazioni di possesso dell'edizione a stampa, trova il campo&nbsp;<b>Rilegato con (973)</b>&nbsp;e fai clic sulla lente d'ingrandimento. Cerca la scheda del volume composito e selezionala.</li></ol>

<h3>La catalogazione di&nbsp;contrafacta</h3><p></p><p>Un contrafactum è un&nbsp;brano vocale il cui testo verbale è stato cambiato, senza significativi interventi sul testo musicale, ad esempio sottoponendo un testo di carattere sacro a una composizione profana o vice versa. La derivazione è quasi meccanica; vi è poca creatività da parte dell'arrangiatore, ma vi è un cambiamento significativo nella destinazione della musica&nbsp;(ad esempio, da un contesto teatrale a uno religioso).<br><br>Nota che RISM considera i contrafacta distinti dalle parodie o dalle messe parodia, che tipicamente imiplicano una trasformazione più significativa del contenuto musicale.<br><br>Presta attenzione ai campi seguenti nella catalogazione di&nbsp;contrafacta. Useremo come esempio la scheda RISM ID no. 300234487, un contrafactum sacro di un'aria&nbsp;dall'opera Il Bellerofonte di&nbsp;Josef Mysliveček.&nbsp;</p><p><b><br></b><b>Compositore/Autore</b><b>&nbsp;(100)</b><br>Inserisci il compositore della musica originale.</p><p></p><ul><li>Mysliveček, Josef</li></ul><p></p><p><b>Titolo uniforme (240)</b><br>Utilizza il titolo uniforme della composizione originale. Puoi aggiungere&nbsp;<b>Estratti</b>. Non usare&nbsp;<b>Arrangiamento</b>.</p><p></p><ul><li>Il Bellerofonte. Excerpts</li></ul><p></p><p><b>Titolo uniforme alternativo</b><b>&nbsp;(730)</b><br>Se vi è un nuovo, diverso titolo uniforme per il brano in esame, puoi inserirlo qui. Non inserire qui un incipit testuale.</p><p><b>Soggetto (650)</b><br>Inserisci almeno tre soggetti (o più se necessario), in quest'ordine:<br>Contrafacta<br>Genere attuale<br>Genere originale<br></p><p></p><ul><li>Contrafacta</li><li>Sacred songs</li><li>Operas</li></ul><p></p><p><b>Descrizione sommaria</b><b>&nbsp;(520)</b><br>Aggiungi una breve descrizione in inglese che spiega la situazione a beneficio degli utenti RISM.<br></p><p></p><ul><li>Sacred contrafactum of an aria from Mysliveček's opera Il Bellerofonte.</li></ul><p></p><p><b>Codice lingua</b><b>&nbsp;(041)</b><br>Riempi entrambi i sottocampi:<br>Lingua del testo cantato&nbsp;(041 $a): Il testo attuale della fonte in esame<br>Lingua del testo originale&nbsp;(041 $h): La lingua della composizione originale</p><p></p><ul><li>Lingua del testo cantato: Latino</li><li>Lingua del testo originale: Italiano</li></ul><p></p><p><b>Incipit testuale</b><b>&nbsp;(031 $t)</b><br>Inserisci due incipit testuali (usa il segno + per aggiungere una nuova riga).<br>L'incipit testuale del testo attuale<br>L'incipit testuale del testo originale, se non, tra parentesi quadre.</p><p></p><ul><li>Alma redemptoris mater, quae pervia caeli</li><li>[Giusti dei che ben vedete]</li></ul><p></p><p><b>Altri campi</b></p><p>Ogni altro campo, come feste liturgiche e organico, fa riferimento alla fonte in fase di catalogazione, ossia al contrafactum e non alla composizione originale su cui questo è basato.<br><br></p><p></p><p></p><h3>La catalogazione di opere compilative</h3><p>Una compilazione è un'opera nuova, indipendente, creata a partire da estratti di una o più altre composizioni, e può anche includere materiale originale. Spesso l'opera risultante appartiene a un genere diverso dalle parti che la costituiscono, ad esempio quando arie o duetti di un'opera teatrale diventano una cantata, oppure estratti di un'opera diventano una suite strumentale. Anche i pasticci rientrano in questa categoria. Seppure i confini tra compilazione e pasticcio sono fluidi, un pasticcio ha in genere una delle seguenti caratteristiche:&nbsp;(1) arie, duetti o parti più ampie di opere drammatiche adattate a un nuovo libretto;&nbsp;(2) varie composizioni singole combinate per creare un'opera nuova; o (3) composizioni collaborative concepite come tali fin dal principio.<br></p><p>Una compilazione può essere catalogata in una singola scheda, oppure come una raccolta.<br></p><p>Presta attenzione ai campi seguenti per catalogare opere compilative.<br></p><p><b>Compositore/Autore</b><b>&nbsp;(100)</b><br>Il compositore è sempre&nbsp;<b>Compilations</b>.<br></p><p><b>Nome aggiuntivo di persona</b><b>&nbsp;(700)</b><br>Il nome del compilatore può essere aggiunto con la funzione <b>Curatore</b>.<br><br>Catalogando un'opera compilativa, inserisci il compositore o i compositori del materiale originale e seleziona la funzione&nbsp;<b>Rimando ad altro compositore</b>. Inserisci&nbsp;&nbsp;il compositore o i compositori di materiale originale aggiunto&nbsp;e seleziona la funzione&nbsp;<b>Compositore secondario</b>.<br></p><p>Catalogando un pasticcio, non inserire compositori come rimandi ad altri compositori. Inserisci piuttosto tutti i compositori come <b>Compositori secondari</b>.</p><p><b>Titolo uniforme (240)</b><br>Inserisci il titolo uniforme della fonte in esame. Per i pasticci, inserisci <b>Estratti</b>&nbsp;or&nbsp;<b>Arrangiamento</b>&nbsp;se necessario.<br></p><p><b>Codice lingua</b><b>&nbsp;(041)</b><br>Nel campo&nbsp;<b>Codice lingua </b>inserisci la lingua della fonte in esame. Se necessario, la lingua dell'opera originale può essere inserita nel sottocampo&nbsp;<b>Lingua del testo originale</b>.</p><p><b>Soggetto (650)</b><br>Il primo soggetto dev'essere <b>Compilations</b>&nbsp;e/o&nbsp;<b>Pasticcios</b>. Il secondo dev'essere il genere della fonte esaminata. Se vi sono degli estratti, puoi aggiungere il genere dell'estratto.&nbsp;<b>Collaborative compositions</b>&nbsp;è un'altra possibilità.</p><p><b>Descrizione sommaria</b><b>&nbsp;(520)</b><br>Usa questo campo per descrivere in generale la natura della fonte.<i><br>Esempio</i>:<br>Atto I di Amadei, atto II di Bononcini, ouverture e atto III di Händel</p><p><b>Titolo uniforme alternativo</b><b>&nbsp;(730)</b><br>Inserisci il titolo uniforme della composizione o delle composizioni originali, aggiungendo&nbsp;<b>Estratti</b>&nbsp;o&nbsp;<b>Arrangiamenti</b>&nbsp;se necessario. Puoi anche inserire altri titoli alternativi.</p><p><b>Catalogo delle opere</b><b>&nbsp;(690)</b><br>Puoi inserire il numero di catalogo tanto della compilazione che delle opere originali.<br></p><p><b>Incipit testuale (031)</b><br>Inserisci il testo della fonte in esame. Se è noto, inserisci tra parentesi quadre il testo originale.<br></p><p><b>Nota generale (500)</b><br>Aggiungi sempre una nota esplicativa, specialmente se sono coinvolte opere di più compositori. Questo permette all'utente di stabilire il collegamento corretto tra i compositori e le varie composizioni utilizzate per creare l'opera compilativa.<br></p><p><b>Nota sull'esecuzione</b><b>&nbsp;(518)</b><br>Aggiungi una nota soltanto di eventuali&nbsp;esecuzioni dell'opera compilativa.</p><p><br></p><p><b>Esempi di opere compilative</b>:</p><p>230001408: Una cantata creata a partire da arie d'opera con recitativi di nuova composizione</p><p>702000623: Una suite realizzata da estratti di un'opera&nbsp;</p><p>700007222: Varie opere di un unico compositore usate per creare una nuova cantata&nbsp;</p><p>702000642, 702000643: Varie opere di vari compositori usate per creare una nuova suite</p><p>452505748: Un'opera-pasticcio consistente di tre atti di tre diversi compositori</p><p><b>&nbsp;</b></p><h3>La catalogazione di parodie</h3><p>Una parodia è una composizione basata su materiale preesistente, risultante in una nuova opera. Nel XIX secolo il termine assunse una connotazione satirica.&nbsp;</p><p>Useremo la scheda 150205470 come esempio.</p><p>&nbsp;</p><p><b>Compositore/Autore</b><b>&nbsp;(100)</b></p><p>Inserisci il compositore della musica per la fonte in esame.<br></p><ul><li>Weyse, Christoph Ernst Friedrich</li></ul><p><b>Nome aggiuntivo di persona</b><b>&nbsp;(700)</b></p><p>Inserisci il compositore del materiale preesistente e seleziona la funzione&nbsp;<b>Rimando ad altro compositore</b>.</p><ul><li>Rossini, Gioachino</li></ul><p><b>Titolo uniforme (240)</b></p><p>Inserisci il titolo uniforme della fonte in esame.</p><ul><li>Dannemark hellige lyd</li></ul><p><b>Titolo uniforme alternativo</b><b>&nbsp;(730)</b></p><p>Inserisci il titolo del materiale preesistente. Aggiungi <b>Estratti</b> se necessario. Non usare <b>Arrangiamenti</b> o <b>Variazioni</b>.&nbsp;</p><ul><li>Tancredi. Excerpts</li></ul><p><b>Soggetto (650)<br></b>Inserisci Parodies come primo soggetto. Inserisci il genere della fonte in esame in seconda posizione, e come terzo soggetto il genere del materiale preesistente.</p><ul><li>Parodies</li><li>National anthems</li><li>Operas</li></ul><p><b>Codice lingua</b><b>&nbsp;(041)</b></p><p>Inserisci la lingua della fonte in esame nel sottocampo&nbsp;<span><b>Lingua del testo cantato</b>. Inserisci la lingua del materiale preesistente nel campo&nbsp;</span><b>Lingua del testo originale</b>.</p><ul><li>Danish</li><li>Italian</li></ul><p><b>Incipit testuale</b><b>&nbsp;(031)</b></p><p>Inserisci l'incipit testuale della fonte in esame. Se è noto il testo originale, inseriscilo tra parentesi quadre.</p><ul><li>Dannemark hellige lyd</li><li>[Di tanti palpiti]</li></ul><p><b>Altri campi</b></p><p>Ogni altro campo, ad esempio note di esecuzione, si riferisce soltanto alla fonte in esame.</p><p><b>&nbsp;</b></p><h4>La catalogazione di inserti di arie<br></h4><p>Opere che comprendono&nbsp;inserti&nbsp;di arie&nbsp;(anche chiamate arie di baule o arie interpolate) vanno catalogate con tre schede: una scheda madre (collezione) per l'opera intera, una scheda per i movimenti originali dell'oepra (che conterrà la maggior parte degli incipit), e una scheda per ciascuno degli inserti.&nbsp;</p><p>Inserti separati da un'opera più vasta vanno catalogati separatamente. Un collegamento alla composizione in cui erano inseriti può essere indicato nel campo <b>Fonte correlata&nbsp;(787</b>).</p><p>Le regole consuete vanno applicate creando la scheda madre e la scheda per la composizione principale. Si prega di osservare quanto segue quando si cataloga l'inserto. Nota che tutti i campi (come la data di composizione e l'organico) si riferiscono soltanto all'inserto.</p><p><b>Compositore/autore (100)</b>: Compositore dell'inserto</p><p><b>Nome aggiuntivo di persona</b><b>&nbsp;(700)</b>: Compositore dell'opera più vasta, ad esempio un'opera teatrale</p><p><b>Titolo uniforme (240)</b>: Titolo dell'inserto, o nome dell'opera seguito da&nbsp;<b>Excerpts</b></p><p><b>Titolo uniforme alternativo</b><b>&nbsp;(730)</b>: Titolo dell'opera più vasta, seguito dal sottocampo <b>Inserts</b></p><p><b>Soggetto (650)</b>: Inserisci tre soggetti: <b>Insertions</b>, il genere dell'inserto e il genere dell'opera più vasta</p><p><b>Fonte correlata (787)</b>:&nbsp;Indica l'opera più vasta all'interno della quale questo brano è stato inserito e seleziona il tipo di relazione<b>&nbsp;Insert in</b>. Aggiungi un breve commento nel campo <b>Note&nbsp;</b>per spiegare la natura dell'inserto, ad esempio dove è collocato all'interno dell'opera più vasta.</p><p><b></b></p><p><b>Nota generale (500)</b>: Ogni informazione supplementare piò essere aggiunta per chiarificare la relazione dell'inserto con l'opera più vasta (se conosciuta).</p><p><b><br></b></p><p></p><h3>La catalogazione di materiale misto&nbsp;(manoscritti e fonti a stampa conservate insieme)</h3><p>Non è insolito trovare materiale manoscritto e a stampa riunito in una stessa cartella o sotto la stessa segnatura: ad esempio, una partitura a stampa con parti staccate manoscritte, oppure un groppo di parti a stampa insieme ad alcune manoscritte.&nbsp;</p><p>Idealmente, il materiale a stampa dovrebbe essere catalogato in una scheda separata, perché è possibile che altre biblioteche possiedano copie della stessa edizione. Crea una notizia per l'oggetto a stampa, aggiungi le tue informazioni di possesso, e crea un'altra notizia per il materiale manoscritto. Usa il campo&nbsp;<b>Fonte correlata (787)</b> per rimandare da una scheda all'altra.</p><p>Non è sempre possiible creare una&nbsp;notizia adeguata per il materiale a stampa. In questi casi, procedi come segue: Cataloga il materiale usando un modello per manoscritti. Nella sezione per la descrizione fisica, descrivi il materiale manoscritto. Aggiungi un secondo gruppo di materiale e descrivi il materiale a stampa.<br></p><p></p><p></p><h3>La catalogazione di musica all'interno di un periodico&nbsp;</h3><p>Ci sono due modi di catalogare periodici che contengono musica: come una raccolta o come una singola composizione. In ogni caso, il titolo del periodico, col numero dell'annata e l'anno, è inserito nel campo&nbsp;<b>Titolo uniforme alternativo</b><span><b>&nbsp;(730)</b>.<br><br></span></p><p>Una <b>raccolta</b>&nbsp;può essere adeguata se il periodico consiste interamente o in gran parte di musica e l'oggetto è stato acquisito e conservato integralmente. Le informazioni di possesso vanno collegate al livello della raccolta. Per ogni composizione in un numero del periodico va creata una scheda singola.&nbsp;<br><i>Esempio</i>:<br>1001097294: Numero di gennaio&nbsp;(l'anno è sconosciuto) della&nbsp;<i>Kleine Pianoforte-Bibliothek</i>, contenente cinque composizioni. Si è creata una scheda per&nbsp;la notizia principale per la raccolta, e cinque notizie individuali per ciascuna composizione.<br><br></p><p>Un'<b>opera singola</b>&nbsp;può essere adeguata se la composizione è compresa come un inserto o un'aggiunta a un periodico il cui contenuto prevalente è privo di&nbsp;notazione musicale. Di frequente, simili oggetti si conservano al di fuori del contesto originario della loro&nbsp;pubblicazione.&nbsp;<br><i>Esempi</i>:&nbsp;<br>991018149: "The Pantheon" pubblicato in&nbsp;<i>The Lady's Magazine</i>, agosto 1784<br>990042111: "L'amour folâtrant l'autre jour" pubblicato in&nbsp;<i>Nouveau Mercure galant</i>, maggio 1679</p><p></p><h3><b><br></b>La catalogazione di musica all'interno di pubblicazioni non musicali</h3><p>RISM comprende anche musica trovata in pubblicazioni a stampa che non sono principalmente documenti musicali. L'oggetto della catalogazione RISM ciononostante riguarda la musica.<br><br><i>Esempio</i>:<br>990026614: Tre composizioni vocali di John Isaac Hawkins pubblicate nel <i>Discourse introductory to a course of lectures on the science of nature&nbsp;</i>(1800) di&nbsp;Charles Willson Peale.<br><b>Compositore/Autore</b><b>&nbsp;(100)</b><span>: Il compositore della musica<br></span><b>Nome aggiuntivo di persona</b><b>&nbsp;(700)</b>: L'autore del libro, con l'indicatore&nbsp;<b>Altra funzione</b><b><br></b><b>Titolo diplomatico</b><b>&nbsp;(245)</b><span>: Il titolo del libro<br></span><b>Titolo uniforme (240)</b>: Un titolo uniforme secondo le regole RISM, ad esempio <b>3 Songs<br></b><b>Descrizione fisica</b><b>&nbsp;(300)</b>: Una descrizione della musica, ad esempio&nbsp;<b>1 score: 5 p.&nbsp;</b></p><p>Vanno poi create notizie individuali per ciascun brano, seguendo le consuete norme RISM.<br></p><h3>La catalogazione di libretti<br></h3><p>Si prega di osservare quanto segue nella catalogazione di libretti.</p><p><b>Compositore/Autore</b><b>&nbsp;(100):</b>&nbsp;Inserisci l'autore del libretto. Non usare questo campo per il compositore della musica.&nbsp;<br></p><p><b>Nome aggiuntivo di persona</b><b>&nbsp;(700):</b>&nbsp;Una funzione utile è "Autore della fonte letteraria", ad esempio l'autore di un'opera di teatro di prosa su cui si basa il libretto. Inserisci un nome di compositore come rimando soltanto se è menzionato nella fonte.</p><p><b>Nome di ente aggiuntivo (710):</b>&nbsp;Non dimenticare di indicizzare il nome dell'editore (per libretti stampati).</p><p><b>Titolo uniforme (240):</b>&nbsp;I campi "Arrangiamento" e "Tonalità, modo" non hanno rilevanza in questo caso. Se il libretto comprende notazione musicale, indica la tonalità soltanto nell'incipit musicale (031).<br></p><p><b>Titolo uniforme alternativo&nbsp;(730):</b>&nbsp;Se il libretto è basato su un libro o su un'opera di teatro di prosa, puoi inserire qui il titolo dell'opera originale.</p><p><b>Soggetto (650):</b>&nbsp;Inserisci il nome del genere per cui il libretto è scritto, se conosciuto (ad esempio, “Operas” o “Cantatas”). "Librettos" non è necessario.</p><p><b>Codice lingua&nbsp;(041):</b>&nbsp;Usa il campo "Lingua del testo cantato" solo se il libretto contiene notazione musicale con un testo sottoposto.</p><p><b>Categoria di fonte (593):</b>&nbsp;Seleziona "Libretto, handwritten" oppure "Libretto, printed."</p><p><b>Descrizione fisica (300):</b>&nbsp;Usa l'espressione "text document" per descrivere il formato del libretto. Ad esempio: 1 text document: viii, 27. p.</p><p><br></p><p></p><h3>La catalogazione di trattati</h3><p></p><p>Catalogando un trattato, il campo&nbsp;<b>Categoria di fonte, estensione</b>&nbsp;<b>(300 $a)</b>&nbsp;in genere include come formato "text document".</p><p><br>Fra i soggetti adeguati per un trattato ricordiamo:</p><p></p><ul><li><b>Treatises</b>: trattati</li><li><b>Writings</b>: scritti</li><li><b>Music theory</b></li><li><b>Theory of harmony</b></li><li><b>Tutors (inst.)</b>: comprende metodi e scuole</li><li><b>Tutors (voc.)</b>: comprende metodi e scuole</li><li><b>Contrapuntal studies (inst./voc.)</b></li><li><b>Solfeggios (voc.)</b></li><li><b>Solfeggios (inst.)</b></li><li><b>Scales (inst./voc.)</b><b><br></b></li></ul><p></p><p>Si possono aggiungere anche altri soggetti.</p><p></p><h3><b>La catalogazione di riduzioni per pianoforte</b></h3><p><a target="_blank"></a><span class="wysiwyg-font-size-small">Descrivi riduzioni per pianoforte (spartiti) nel modo seguente.</span></p><ul><li><p><span class="wysiwyg-font-size-small">Nel campo&nbsp;</span><span class="wysiwyg-font-size-small"><b>Titolo uniforme&nbsp;(240):</b></span></p><ul><li><p><span class="wysiwyg-font-size-small">Seleziona&nbsp;</span><span class="wysiwyg-font-size-small"><b>Arrangiamento</b></span><span class="wysiwyg-font-size-small">&nbsp;nel sottocampo&nbsp;</span><span class="wysiwyg-font-size-small"><b>Arrangiamento</b></span><span class="wysiwyg-font-size-small">.</span></p></li><li><p><span class="wysiwyg-font-size-small">Sotto </span><span class="wysiwyg-font-size-small"><b>Organico sintetico</b></span><span class="wysiwyg-font-size-small">, inserisci l'organico dell'arrangiamento, ad esempio&nbsp;</span><span class="wysiwyg-font-size-small"><b>pf</b></span><span class="wysiwyg-font-size-small">&nbsp;o&nbsp;</span><span class="wysiwyg-font-size-small"><b>V, pf</b></span><span class="wysiwyg-font-size-small">. Non inserire l'organico della composizione originale.</span></p></li></ul></li><li><p><span class="wysiwyg-font-size-small">Nel campo&nbsp;</span><span class="wysiwyg-font-size-small"><b>Organico&nbsp;(594)</b></span><span class="wysiwyg-font-size-small">, inserisci l'organico completo dell'arrangiamento. Non inserire l'organico della composizione originale.</span></p></li><li><p><span class="wysiwyg-font-size-small">Nel campo&nbsp;</span><span class="wysiwyg-font-size-small"><b>Descrizione fisica&nbsp;(300)</b></span><span class="wysiwyg-font-size-small">, utilizza&nbsp;</span><span class="wysiwyg-font-size-small"><b>keyboard score</b></span><span class="wysiwyg-font-size-small">&nbsp;se la composizione è stata ridotta per pianoforte solo. Utilizza&nbsp;</span><span class="wysiwyg-font-size-small"><b>vocal&nbsp;</b></span><span class="wysiwyg-font-size-small"><b>score</b>&nbsp;se la composizione è stata ridotta per canto e pianoforte</span><span class="wysiwyg-font-size-small">.&nbsp;</span><br></p></li></ul><br>