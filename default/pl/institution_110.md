#### **Instytucja (MARC 110 $a; ISDIAH 5.1.2)**

Pole stanowi autoryzowany punkt dostępu, który jednoznacznie identyfikuje instytucję ze zbiorami.

#### **Instytucja (110 $a)**

Wpisać bieżącą nazwę instytucji w języku lokalnym. Jeśli język oryginalny posiada alfabet inny niż łaciński, należy wpisać jej transliterację.   
  
Jeżeli biblioteki, archiwa lub centra dokumentacji należą do większej instytucji, należy najpierw wpisać nazwę większej instytucji i następnie dodać podległą jej jednostkę, oddzieloną przecinkiem.

_Przykłady_:  
Privatsammlung Cees Verheijen  
Private collection Christopher Hogwood  
Llyfrgell Genedlaethol Cymru  
Norges musikkhøgskole, Biblioteket  
ERESBIL - Musikaren Euskal Artxiboa  
Gosudarstvennaja publičnaja istoričeskaja biblioteka Rossi

#### **Miejsce (110 $c)**

Wprowadzić nazwę miasta, w którym znajduje się instytucja. Jeśli język oryginalny posiada alfabet inny niż łaciński, należy wpisać jej transliterację.

** **

#### **Siglum (110 $g)**

Pole służy do podawania unikalnego, niezmienialnego siglum biblioteki RISM. **Sigla nadaje Biuro Centralne RISM** w porozumieniu z krajowymi grupami roboczymi RISM.

Sigla bibliotek składają się z trzech elementów: skrótu krajowego, skrótu miasta i skrótu instytucji. W niektórych przypadkach można pominąć skrót nazwy instytucji (przykład: D-B). Skróty kraju i miasta pisze się zawsze wielką literą, a skrót nazwy instytucji zawsze małą. Kod kraju oddziela się od innych danych myślnikiem. Kod kraju pobiera się prawie zawsze z listy międzynarodowych kodów rejestracyjnych pojazdów mechanicznych prowadzonej przez Organizację Narodów Zjednoczonych. Kody miast i instytucji tworzy Centralne Biuro RISM.

 W przypadku, gdy instytucja zmieniła nazwę, nadal zachowuje to samo siglum. (Na przykład: CZ-Bu)

 

_Przykłady_:  
GB-Cu = United Kingdom, Cambridge, University Library  
F-Pn = France, Paris, Bibliothèque nationale de France, Département de la Musique.

W przypadku kolekcji prywatnych nazwisko właściciela dodaje się do kodu miasta małymi literami.

_Przykład_:  
I-PEbattisti = Italy, Perugia, Biblioteca privata Renzo Battisti.

RISM korzysta z siglów bibliotek we wszystkich swoich publikacjach i katalogach od chwili powstania w 1952 roku. Sigla bibliotek wykorzystuje się również we wszystkich standardowych międzynarodowych encyklopediach muzycznych oraz w publikacjach muzykologicznych.