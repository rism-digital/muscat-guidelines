# Hasła wzorcowe

Sekcja **Hasła wzorcowe** w programie Muscat gromadzi wszystkie pliki autorytatywne, kontrolowane słownictwo i indeksy, w celu zachowania spójności stosowanej terminologii w Muscat. Każde z nich opisano w skrócie poniżej. Pełne wytyczne dla wskazanych rodzajów haseł wzorcowych zawarte są w dokuemntacji każdego hasła.

## Obiekty cyfrowe

Baza danych obiektów cyfrowych gromadzi wszystkie obrazy (zazwyczaj znaki wodne, próbki pisma ręcznego lub oprawy) oraz incipity MEI, które są dołączone do rekordów w Muscat. Obiekty cyfrowe można dołączać do źródeł, osób i instytucji.

## Instytucje

Plik autorytatywny nazw osobowych opisuje wszelkie osoby powiązane ze źródłem, lub innym rekordem autorytatywnym w Muscat. RISM jest współtwórcą [VIAF (Virtual International Authority File)](https://www.viaf.org/), więc nazwy wnoszone do RISM są regularnie wysyłane do VIAF. Instytucje można dodawać w polu **Dodatkowa instytucja (710 $a)** w Źródłach, **Dodatkowa instytucja (710 $a)** w Instytucjach, ** Powiązana instytucja (510 $a)** w Osobach i **Dodatkowa instytucja (710 $a)** w Literaturze pomocniczej.

## Święta liturgiczne

W indeksie świąt liturgicznych gromadzi się święta religijne i dni świąteczne. Święta liturgiczne można dodawać w polu **Święto liturgiczne (657 $a)** w Źródłach.

## Osoby

Pliki autorytatywne dla Instytucji (nazwy korporatywne) opisują ciała zbiorowe niebędących osobami, które pojawiają się w związku ze źródłem lub innym rekordem autorytatywnym w Muscat. Instytucje można dodawać w polu **Dodatkowa instytucja (710 $a)** w Źródłach, **Dodatkowa instytucja (710 $a)** w Instytucjach, ** Powiązana instytucja (510 $a)** w Osobach i **Dodatkowa instytucja (710 $a)** w Literaturze pomocniczej. Ten autorytatywny plik zawiera zarówno współczesną nazwę instytucji (biblioteka z siglum biblioteki RISM) i historyczne oddziały instytucji (takie jak wydawca lub orkiestra).

Nowe rekordy nazw osobowych mogą być edytowane przez właściciela rekordu przez dwa miesiące po utworzeniu. Zachęca się, aby katalogerzy wypełniali w rekordzie autorytatywnym możliwie jak najwięcej informacji, w tym odwołania do VIAF, informacje biograficzne i inne pisownie. Po dwóch miesiącach tryb edycji rekordu przechodzi w ręce RISM Editorial Center. Dodatkowe informacje, uzupełniające rekord są mile widziane i mogą zostać zgłoszone poprzed dodanie komentarza w rekordzie lub wysłanie e-maila do [Alexandra Marxena](mailto:alexander.marxen@rism.info).

## Miejsca

Indeks miejsc zawiera nazwy miejscowości, w tym historyczne nazwy geograficzne. Indeks powstaje na podstawie dodawanych wartości w następujących polach: **Miejsce wykonania (651 $a)** w Żródłach, **Powiązane miejsce (551 $a)** w Osobach, **Powiązane miejsce (651 $a)** w Literaturze pomocniczej i **Powiązane miejsce (551$a)** w Instytucjach.

## Literatura pomocnicza

Baza danych Literatury pomocniczej gromadzi informacje o katalogach dzieł, katalogach tematycznych, książkach, artykułach, encyklopediach, zasobach online, edycjach krytycznych, edycjach współczesnych itp. do cytowania w rekordach Muscat. Literatura pomocnicza powiązana jest poprzez **Skrócony tytuł (210 $a)**, dodać ją można w polach: **Katalog utworów (690 $a)** i **Odniesienie bibliograficzne (691 $a)** w Źródłach, w **Literatura (670 $a)** w Instytucjach oraz w **Odnalezione źródło danych (670 $a)** w Osobach.

## Hasła przedmiotowe

W tym miejscu gromadzi się wszystkie hasła przedmiotowe, formy i gatunki. Niektóre rekordy zawierają wyjaśnienia dotyczące zakresu hasła przedmiotowego. Hasła przedmiotowe powiazane są poprzez pole **Hasło przedmiotowe (650 $a)** w Źródłach i **Hasło przedmiotowe (650 $a)** w Literaturze pomocniczej.

## Tytuły / incipity tekstowe

Indeks Tytuły / incipity tekstowe gromadzi tytuły wprowadzane w Źródłach z pól: **Tytuł ujednolicony (240 $a)** i **Tytuł dodatkowy (730 $a)** jak również incipity tekstowe wprowadzane w polu **Incipit tekstowy (031 $t)**.

## Dzieło

Rekord **Dzieła** służy jako link między źródłami w Muscat a zewnętrznymi rekordami autorytatywnymi dzieł. W obrębie Muscat Dzieła grupują źródła, dzieląc to samo ID z rekordem autorytatywnym zewnętrzenym. Aby utworzyć rekord Dzieła, potrzebny jest link do już istniejącego zewnętrznego rekordu autorytatywnego, najlepiej odnoszący się do GND z Niemieckiej Biblioteki Narodowej (DNB).

Rekordy Dzieł nie są eksportowane jako dane autorytatywne i nie posiadają zewnętrzbych numerów ID. Są połączone z rekordami źródeł poprzez pole **Odniesienie do dzieła zewnętrznego (Dzieło) (930)** i łączą się z zewnętrznym rekordem autorytatywnym dzieła poprzez numer ID identyfikujacy ten rekrod autorytatywny.

Jeśli chcesz utworzyć rekord Dzieła, skontaktuj się z RISM Editorial Center.
