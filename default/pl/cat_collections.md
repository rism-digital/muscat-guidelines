W tej sekcji opisano, jak katalogować specjalne typy źródeł: zbiory, klocki introligatorskie, kontrafakury, kompilacje, parodie, materiały mieszane (rękopisy i druki przechowywane razem), muzykę w czasopismach, muzykę w publikacjach innych niż muzyczne, traktaty i aranżacje na fortepian.

### Katalogowanie kolekcji  

W RISM, kolekcja jest zarówno specjalnie powstałym zbiorowym rękopisem lub antologią wielu dzieł, jak również pozycją, która zawiera dwie lub więcej oddzielnych części. To ostatnie oznacza, że jeśli na przykład rękopis do sonaty fortepianowej ma również szkic do fugi na samym końcu, RISM skataloguje go jako kolekcję z rekordem macierzystym dla całej pozycji oraz indywidualnymi wpisami dla sonaty i fugi.

Przy katalogowaniu kolekcji, należy zwrócić uwagę na następujące kwestie:

1. Wpis główny kolekcji (rekord macierzysty) powinien zawierać informacje dotyczące całej kolekcji.
2. Wszelkie informacje, które są istotne tylko dla niektórych działów kolekcji, należy wpisać w indywidualnym wpisie.  

  
Jeżeli utwory w kolekcji mają różnych kompozytorów, obsadę, rodzaje źródeł itp. nie należy ich wpisywać w rekordzie macierzystym.  
  
W przypadku kolekcji, w których utwory są bardzo podobne, dobrą strategią jest stworzenie pełnego pierwszego wpisu i wykorzystanie do skopiowania rekordu funkcji „Duplikuj”. Następnie dla kolejnych rekordów wystarczy zmienić tylko pola, takie jak tytuł i numer strony.  
  
Rekordy macierzyste kolekcji mogą nie zawierać rekordów macierzystych kolekcji rękopisów. Zamiast tego należy zastosować bardziej płaską hierarchię za pomocą indywidualnych rekordów i wyjaśnić strukturę, konstrukcję lub organizację danej pozycji w uwadze.  
  

### Katalogowanie klocka introligatorskiego
**Klocek introligatorski** składa się z obiektów powstałych niezależnie, które wtórnie zostały ze sobą połączone zazwyczaj przez właściciela czy instytucję. Istnieją różne określenia na tego typu obiekt: sammelband, adligat, źródło współoprawne. Klocek introligatorski może zawierać zarówno woluminy złączonych pojedynczych druków jak ja woluminy połączonych druków z rękopisami.   
  
Istnieją dwa sposoby na wskazanie istnienia klocka introligatorskiego. Pierwsza, ta prostsza zakłada nadanie jednej sygnatury wszystkim zawartym obiektem z informacją współoprawne z. Drugi sposób zakłada wybór szablonu dla klocka introligatorskiego.  
  
Katalogowanie klocka introligatorskiego ma na celu połączenie wszystkich obiektów współoprawnych w jeden rekord, dostarczając tym samym użytkownikowi praktyczny zarys zawartości klocka introligatorskiego.    

  

Rekordy klocków introligatorskich powinny być proste. Podobnie jak w przypadku rekordów macierzystych kolekcji, informacje podane w klocku introligatorskim powinny być prawdziwe dla wszystkich składowych. Należy pamiętać, że szczegółowe informacje dotyczące zawartości poszczególnych obiektów powinny znajdować się w odpowiednich rekordach bibliograficznych. Nie należy tworzyć oddzielnych rekordów dla wielu klocków introligatorskich, które należą do siebie, takich jak zbiór głosów; powinny one być opisane w tym samym rekordzie. W wielu przypadkach wiele pól będzie pustych.
  
Łączenie rękopisu, pojedynczego druku muzycznego w kolekcji z rekordem dla klocka introligatorskiego odbywa się w różny sposób.  

1. Po pierwsze, stwórz rekord dla szablonu klocka introligatorskiego, zapisz i zanotuj ID RISM.
2. Dla rękopisów, w trybie edycji, znajdź pole **Rekord macierzysty (773)**. Kliknij w drugą ikonę „Search composite” w celu wyszukania klocka introligatorskiego.  ** **
3. Dla druków muzycznych: W egzemplarzach znajdź pole **Współoprawne z (973) **i kliknij na ikonę lupy. Znajdź rekord klocka introligatorskiego i wybierz.

### Katalogowanie kontrafaktury
Kontrafaktura to technika, w której tekst zostaje zmieniony bez większych zmian w muzyce, jak np. przeredagowanie utworu świeckiego tekstem sakralnym lub odwrotnie. Zabieg jest niemal mechaniczny, w związku z czym rola aranżera nie ma charakteru twórczego, jednakże w wyniku zastosowania tej techniki powstaje utwór wokalny ze zmienionym celem wykorzystania muzyki (np. z kontekstu teatralnego na religijny).  

Należy pamiętać, że w RISM kontrafakturę uważa się za odrębną wobec parodii lub mszy parodystycznych, które zakładają większą zmianę w tkance materiału muzycznego.

Katalogując kontrafakturę zwróć uwagę na pola wykorzystane w rekordzie 300234487, religijna kontrafaktura z opery Il Bellerofonte Josef Myslivečeka.

### Katalogowanie kompilacji 
Kompilacje to nowe, niezależne utwory utworzone z części jednego lub więcej innych utworów, mogą również zawierać nowy materiał. Często powstały w ten sposób utwór należy do innego gatunku niż partie składowe, np. kiedy arie lub duety z opery stają się kantatą, lub fragmenty opery stają się suitą instrumentalną. Obejmuje to również pasticcios. Chociaż granica między kompilacją a pasticcio nie zawsze jest wyraźna, pasticcios można ogólnie scharakteryzować jedną z następujących cech: (1) arie, duety lub większe części utworów dramatycznych, które są przystosowane do nowego libretta; (2) kilka niezależnych utworów połączonych w celu stworzenia nowego utworu; lub (3) wspólne kompozycje pomyślane jako takie od początku.  
  

Kompilacje wprowadzone mogą być jako pojedyncze rekordy lub jako kolekcje.  
  
Katalogując kompilację zwróć uwagę na pola wykorzystane w poniższych przykładach:  

230001408: Kantata powstała z arii operowych z nowo skomponowanymi recatatywami

702000623: Suita powstała z partii operowych

700007222: Wiele dzieł jednego kompozytora wykorzystanych do stworzenia kantaty

702000642, 702000643: Wiele dzieł różnych kompozytorów wykorzystanych do stworzenia suity.

452505748:  Opera pasticcio, składająca się z trzech aktów, skomponowanych przez trzech twórców.   
  

### Katalogowanie parodii
Parodia to kompozycja oparta na wcześniej istniejącym materiale, której efektem jest nowe dzieło. W XIX wieku termin ten nabiera satyrycznego charakteru.  
  
Rekord 150205470 stanowi przykład  
  

### **Katalogowanie materiałów mieszanych (rękopisy i druki przechowywane razem)**
Nierzadko zdarza się, że rękopisy i druki muzyczne są razem przechowywane w tej samej tece lub mają tę samą sygnaturę: na przykład wydrukowana partytura z rękopiśmiennymi głosami lub grupa głosów drukowanych przechowywana jest z niektórymi głosami rękopiśmiennymi.   
  
Najlepiej byłoby, gdyby materiał drukowany był katalogowany w osobnym zapisie, ponieważ jest możliwe, że inne biblioteki mają egzemplarze tego samego rekordu bibliograficznego. W takiej sytuacji, utwórz rekord dla druku muzycznego, dodaj swój egzemplarz i utwórz kolejny rekord dla rękopisu. Zawrzyj w  obydwu rekordach informację ID, tak aby użytkownik zrozumiał, co posiada biblioteka.  
  
Przykład: 280000006 stanowi rekord 4 rękopiśmiennych głosów uwertury. 990055636 to rekord dla drukowanych głosów. Biblioteka dodała informacje własnościowe oraz informację dla użytkownika odnoszącą wobec tych źródeł.  

  

Nie zawsze jest możliwe utworzenie dwóch rekordów: być może posiady przez ciebie druk nie zawiera wystarczających informacji, aby utworzyć odpowiedni rekord. W takich przypadkach postępuj w następujący sposób: Skataloguj swój materiał za pomocą szablonu rękopisu muzycznego. W sekcji opisu materiału opisz materiały jednego rodzaju (np. Materiały rękopiśmienne). Dodaj dodatkową grupę opisu materiału i opisz materiały innego typu (takie jak materiały druku muzycznego).
   

### Katalogowanie źródeł muzycznych w czasopismach

Istnieją dwa sposoby katalogowania czasopism zawierających źródło muzyczne: jako kolekcję lub jako pojedynczy rekord. W każdym przypadku tytuł czasopisma wraz z numerem wydania i rokiem wpisuje się w polu Tytuł dodatkowy (730).  
  
**Kolekcje**: kiedy periodyk składa się w całości lub w większości ze źródeł muzycznych i zachowany został jako całość.   
Egzemplarze zostają dodane na poziomie kolekcji, natomiast dla poszczególnych źródeł tworzy się indywidualne wpisy pozycji w kolekcji.  
_Przykład:_  
_1001097294:_ Styczniowy numer (dokładny rok nie jest określony) _Kleine Pianoforte-Bibliothek_ składa się z 5 źródeł muzycznych. Należy stworzyć jeden rekord kolekcji i pięć indywidualnych wpisów pozycji w kolekcji.   
  
**Pojedyncze dzieła**: kiedy źródło muzyczne stanowi wkładkę lub dodatek do periodyku.   
Często takie źródła zachowane są w oderwaniu od oryginalnego kontekstu publikacji.      
_Przykłady:_  
991018149: „The Pantheon” opublikowane w The Lady's Magazine, sierpień 1784

990042111: „L'amour folâtrant l'autre jour” opublikowane w Nouveau Mercure galant, maj 1679  
  
  

**Katalagowanie źródeł w **** „nie muzycznych” publikacjach**  
  
RISM obejmuje źródła muzyczne znalezione w publikacjach drukowanych, które nie były pierwotnie materiałami poświęconymi muzyce.  
_Przykład:_  
990026614: 3 pieśni Johna Isaac Hawkinsa opublikowane w książce Charlesa Willsona - Peale's Discourse introductory to a course of lectures on the science of nature (1800).  

  

#### Katalogowanie traktatów
  
Katalogując traktaty należy w polu **Rodzaj źródła, objętość (300 $a) **wpisać „text document” jako rodzaj.  
Odpowiednie hasła przedmiotowe dla traktatów:  

- **Treatises**
- **Writings**
- **Music theory**
- **Theory of harmony**
- **Tutors (inst.)**: Zawiera metody i szkoły
- **Tutors (voc.)**: Zawiera metody i szkoły
- **Contrapuntal studies (inst./voc.)**
- **Solfeggios (voc.)**
- **Solfeggios (inst.)**
- **Scales (inst./voc.)**** **
Dodatkowe hasła przedmiotowe mogą zostać dodane.   
  
  
**Katalogowanie aranżacji fortepianowych**  
  
Aranżacje fortepianowe należy opisywać w następujący sposób:
  

- 

W polu **Tytuł ujednolicony (240)**:

  - Należy wybrać **Aranżację** obok **Strefy aranżacji**.

  - 

W polu **Podsumowanie obsady**, należy wpisać obsadę aranżacji, np.  pf lub V, pf. Nie należy wprowadzać obsady oryginalnego utworu.

- 

W polu** Szczegółowy opis obsady (594)** należy wprowadzić  łączną obsadę aranżacji. Nie należy wpisywać obsady utworu oryginalnego.

- 

W polu **Opis fizyczny (300)**, należy użyć **partytury klawiaturowej**, jeśli utwór zredukowano do aranżacji fortepianowej. Należy stosować partyturę wokalną, jeśli utwór zredukowano do partii wokalnej i fortepianu.