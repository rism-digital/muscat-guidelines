### Dobre praktyki RISM

Ta sekcja omawia dobre praktyki katalogowania do RISM; tj. praktyki, które nie zostały omówione w wskazówkach, ale mimo to przyczyniają się do dokładnego, rzetelnego i zrozumiałego opracowania rekordów.

#### 1. Pola tekstowe i pola indeksowane

W przypadku podawania w swoim wpisie nazwiska osoby lub instytucji (np. w polu uwag), należy to nazwisko wpisać również w indeksowane pola **Dodatkowa osoba (700)** lub **Dodatkowa instytucja (710)**.

To samo dotyczy cytowania literatury pomocniczej: w przypadku powoływania się na publikację w polu uwag, należy wpisać ją również w polu **Odniesienie bibliograficzne (691)**.

Z drugiej strony należy upewnić się, że znaczenie zaindeksowanej nazwy lub instytucji jest jasne, na przykład poprzez wyjaśnienie w polu uwag.

#### 2. Przytaczanie literatury pomocniczej

Informacje, których brakuje w źródle, mogą zostać dodane w rekordzie RISM, ale należy podać literaturę pomocniczą. Na przykład, jeśli kompozytor rękopisu jest znany poprzez artykuł lub jeśli rok wydania druku muzycznego podano w opracowaniu poświęconemu wydawcy, źródło informacji powinno być jasno określone w polu **Uwaga ogólna (500)** i **Odniesienie bibliograficzne (691)**.

#### 3. Adresy URL i linki do zasobów zewnętrznych

Zawsze należy używać permalinków przy linkowaniu do zdigitalizowanych źródeł muzycznych, w szczególności w polu **Zasoby zewnętrzne (856)**.

W celu wprowadzenia odniesienia do strony www, nie należy wpisywać adresu URL w polu uwag. Zasób należy wprowadzić jako odniesienie bibliograficzne. Co należy wprowadzić w hasłach wzorcowych ** Literatura pomocnicza**. Następnie dodać rekord w polu **Odniesienie bibliograficzne (691)** i podając tytuł skrócony w polu uwag. Zapewnia to użytkownikom dostęp do pełnych informacji bibliograficznych, i jeśli URL zmieni się, aktualizacja jest potrzebna tylko w bazie haseł wzorcowych **literatury pomocniczaj**.

Dla książek znalezionych w Google Books lub innych repozytoriach cyfrowych, zawsze stwórz rekord bibliograficzny w bazie haseł wzorcowych **Literatura pomocnicza** dla samej książki, a nie dla cyfrowego zasobu. To znaczy, cytujemy książkę, a nie Google Books.

Dla baz danych wymienionych jako literatura pomocnicza, jako wygoda dla naszych użytkowników, możesz przytoczyć bazę danych w polu **Odniesienie Bibliograficzne (691)**, a następnie podać bezpośredni link do wpisu w bazie danych za pośrednictwem pola **Zasób zewnętrzny (856)**.

Jeśli chcesz odnieść się do źródła muzycznego, które jest zdigitalizowane, ale nie znajduje się w RISM, skontaktuj się z Editorial Center RISM w celu omówienia kwestii dodania źródła.

#### 4. Dokonywanie identyfikacji

Często ważne informacje takie jak kompozytor czy tytuły kompozycji nie zawsze są podane na źródle. Czasami identyfikacji można dokonać na podstawie literatury pomocniczej, źródeł referencyjnych, innych rekordów RISM, a nawet źródeł archiwalnych, do których użytkownik systemu ma dostęp. W przypadku korzystania z takich zasobów, zawsze należy jasno określić w rekordzie, czego użyto do identyfikacji: należy podać nazwę zasobu w polu **Uwaga ogólna (500)** i w razie potrzeby dodać informację w polu **Odniesienie bibliograficzne (691)**. Dla kolejnych użytkowników RISM musi być jasne, w jaki sposób osoba wprowadzająca dane do systemu doszła do swoich wniosków. W razie potrzeby bardziej szczegółowe, wyjaśnienia, które nie są istotne dla zewnętrznych użytkowników, mogą być zawarte w adnotacji **Pole uwag miejscowych (599 $a)**.

#### 5. Tworzenie rekordów na podstawie opisów z drukowanych katalogów lub katalogów bibliotek online

Czasamie nie jest możliwe dotarcie do źródła osobiście i jedyny dostępny opis znajduje się w katalogach drukowanych, monograficznych katalogach dzieł lub katalogach online. Takie opisy mogą być wykorzystywane jako podstawa rekordu RISM. Czyniąc to:

- Dodaj w polu ** Uwaga ogólna (500)** informację o identyfikującym źródle, takie jak „Zapis oparty na YouV”.
- Źródło, na podstawie którego stworzono rekord dodaj w polach: **Katalog utworów**, **Odniesienie Bibliograficzne (691)** lub w **Zasób zewnętrzny (856)** stosownie do przypadku.
- W polu **Pochodzenie rekordu (980)** podpolu **Materiał zbadany**, wybrać **Materiał niezbadany**.

#### 6. Współdzielone środowisko katalogowania druków muzycznych

Rekordy bibliograficzne dla druków muzycznych funkcjonują we wspólnym środowisku katalogowania, w którym wiele bibliotek ma prawa do edycji tego samego rekordu. Różni się to od rękopisów, które są unikalne dla biblioteki posiadajacej. W zwiazku z tym, należy szczególnie uważać podczas dodawania lub usuwania informacji z rekordu bibliograficznego.

Katalogerzy nie powinny usuwać informacji z rekordu bibliograficznego, jeśli są poprawne. Informacje administracyjne są przechowywane w rekordach które mogą wyjaśniać decyzje podejmowane przez Editorial Center w kontekscie innych rekordów. Nie usuwaj ani nie edytuj danych w polach **Początkowy wpis (775) w serii A/I**, **Numer lokalny (035) **lub **Seria RISM (510))**. Nigdy nie usuwaj informacji, która wskazuje, że rekord został połączony z innym rekordem („merged with”).

Jeśli rekord został już poddany rewizji przez inną grupę roboczą (widoczne przez obecność siglum i sygnaturę biblioteki w polu **Uwaga o źródle opisu (588)**), należy operać się na osądzie katalogera czy konieczna jest dalsza rewizja. Jeśli wprowadzisz dalsze zmiany, w notatce wyjaśnij, jakie zmiany naniosłeś.

Jeżeli Twój egzemplarz jest niekompletny, rewizje są wciąż możliwe, ale podkreśl w polu **Uwaga o źródle opisu (588)**, że Twój egzemplarz jest niekompletny.

Jeśli chcesz edytować rekord poprzednio opisany przy użyciu niekompletnego egzemplarza, w pierwszej kolejności należy dopilnować, aby odpowiednie informacje na temat przechowywanego materiału były zachowane w rekordzie egzemplarza instytucji, która jest właścicielem niekompletnego egzemplarza. Editorial Center może pomóc w przeniesieniem danych do rekordów egzemplarza.
