# Dobre praktyki RISM  

  

1. **Pola tekstowe i pola indeksowane**
W przypadku podawania w swoim wpisie nazwiska osoby lub instytucji (np. w polu uwag), należy  to nazwisko wpisać również w indeksowane pola** dodatkowa osoba (700)** lub **dodatkowa instytucja (710)**.  
  
To samo dotyczy cytowania literatury drugorzędnej: w przypadku powoływania się na publikację w polu uwag, należy wpisać ją również w polu **Odniesienie bibliograficzne (691)**.  
  
2. **Przytaczanie literatury pomocniczej**  
Informacje, które nie znajdują się w źródle, mogą znajdować się w rekordzie RISM, ale należy dodać odniesienie bibliograficzne (691). Na przykład, jeśli kompozytor rękopisu jest znany poprzez książkę lub jeśli rok wydania danej stopki wydawniczej podano w katalogu, źródło informacji powinno być jasno określone w uwadze (500) i indeksowanym odniesieniu (691).  
  
3. **Adresy URL i linki do zasobów zewnętrznych**  
Zawsze należy używać permalinków przy linkowaniu do muzyki zdigitalizowanej, w szczególności w polu **Zasoby zewnętrzne (856)**.  
  
W przypadku chęci połączenia z inną stroną internetową, nie należy wpisywać adresu URL w polu uwag. Zasób należy wprowadzić jako odniesienie bibliograficzne, poprzez wprowadzenie go do bazy danych **Literatury pomocniczej**. Następnie, należy zamieścić link do niego w polu **Odniesienie bibliograficzne (691)** i odnieść się do niego poprzez jego tytuł skrócony w polu uwag. Daje to użytkownikom dostęp do pełnych informacji bibliograficznych, a jeśli adres URL ulegnie zmianie, trzeba go zmienić w rekordzie bibliograficznym tylko raz.  
  
W przypadku książek znalezionych w Google Books lub innych repozytoriach internetowych, zawsze należy utworzyć rekord bibliograficzny w bazie danych **Literatury pomocniczej** dla samej książki, a nie dla repozytorium, tzn. należy cytować książkę, a nie Google Books.  
  
  

4. **Dokonywanie identyfikacji**
Ważne informacje, takie jak nazwiska kompozytorów czy tytuły utworów, nie zawsze można znaleźć w samym źródle. Czasami identyfikacji można dokonać na podstawie literatury pomocniczej, źródeł referencyjnych, innych rekordów RISM, a nawet źródeł archiwalnych, do których użytkownik systemu ma dostęp. W przypadku korzystania z takich zasobów, zawsze należy jasno określić w rekordzie, czego użyto do identyfikacji: należy podać nazwę zasobu w **Uwadze ogólnej (500)** i w razie potrzeby dodać **Odniesienie bibliograficzne (691)**. Dla kolejnych użytkowników RISM musi być jasne, w jaki sposób osoba wprowadzająca dane do systemu doszła do swoich wniosków.