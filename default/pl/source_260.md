#### Informacja o wydaniu, druku i produkcji (260)

W tym polu wprowadza się informacje dotyczące wydania, druku, dystrybucji, edycji, publikacji lub produkcji dla wszystkich typów źródeł. We wszystkich podpolach dodatki i uzupełnienia należy ujmować w nawiasy kwadratowe. W przypadku informacji niepewnych należy po nich umieszczać znak zapytania.

Dla nut drukowanych: Jeżeli oryginalne informacje na temat wydania zakryto etykietą lub w inny sposób przekreślono lub zmieniono, a w ich miejsce umieszczono nowe informacje, w tym polu należy wprowadzić nowe informacje. Jeśli można przeczytać oryginalne informacje na temat wydania lub jeśli oryginalne informacje na temat wydania są w inny sposób dostępne, można je również wprowadzić, powtarzając pole. Niezbędna może okazać się uwaga wyjaśniająca, którą należy umieścić w polu **Uwaga ogólna (500)**.

#### Miejsce (260 $a)

Dla druków należy wprowadzić takie miejsce wydania, jakie podano z źródle. Kilka miejsc wydania można wprowadzić klikając na znak plus (+) znajdujący się po lewej stronie pola tekstowego. Dla rękopisów należy wprowadzić miejsce powstania danego rękopisu, jeśli podano je w źródle.

Jeżeli miejsca wydania na druku nie można zidentyfikować, należy wprowadzić **[s.l.]**. W przypadku rękopisów należy pozostawić puste miejsce.



#### Wydawca, kopista (260 $b)

W przypadku materiałów drukowanych, należy podać nazwę wydawcy, firmy wydawniczej, importera lub dystrybutora, jaką podano w źródle.

W przypadku rękopisów, należy podać nazwę kopisty, jaka widnieje w źródle.

W polach **Dodatkowa osoba (700)** lub **Instytucja dodatkowa (710)** zawsze należy wprowadzać nazwy ujednolicone. Wydawców nazwanych od nazwisk osób, lecz pełniących funkcję wydawcy (np. Pleyel, André, itd.) należy wprowadzać jako instytucje.

Jeżeli nazwy wydawcy lub dystrybutora nie można zidentyfikować na druku, należy wprowadzić **[s.n.]**. (Nie należy indeksować [s.n.] jako dodatkowej instytucji.) W przypadku rękopisów należy pozostawić puste miejsce.



#### Data (260 $c)

W tym miejscu należy wprowadzić datę źródła. Należy używać cyfr arabskich (np. 1624 zamiast MDCXXIV).

Dla rękopisów: Zawsze należy starać się podać datę, nawet jeśli jest przybliżona. Jeżeli znany jest miesiąc, dzień i rok, datę należy podać w formacie: RRRR-MM-DD.

Można podać przybliżone daty w stosowanym przez Państwa bibliotekę języku katalogowania poprzez użycie następujących określeń:  **ca.** jako skrót circa, **przed** i **po**. Należy starać się podać możliwie jak najdokładniejszą datę. Jeżeli nie ma pewności co do daty, należy użyć zakresu dat odpowiadającego ogólnie ujętemu okresowi, np. wiek XVIII lub koniec wieku XVII. Patrz tabela poniżej.

Dla druków: W przypadku druku niedatowanego, należy wprowadzić albo przybliżoną datę w nawiasach kwadratowych albo **[s.d.]**.

Należy zwrócić uwagę na fakt, że w przypadku rękopisów daty podaje się bez nawiasów, ponieważ rękopisy są rzadko datowane. Z kolei, materiały drukowane na ogół zawierają datę, więc wszelkie domysły redakcyjne należy ująć w nawiasy.

Inne daty można wprowadzać takie, jakie podano w źródle. Informacje niepewne należy oznaczyć znakami zapytania.

##### Przykłady  
1875  
Boże Narodzenie 1856   
1757-01-11  
1782-03-27-1784-05-07  
ca. 1760  
przed 1802  
po 1653  
Wielkanoc 1744  
Ostern 1626  
?1745?  
[1771]

Dla okresów ogólnych odpowiednie lata należy wprowadzić na podstawie następującego wykresu:

| **Dla okresu**  
 | **Należy wprowadzić poniższy zakres dat:** |
| początek XVIII wieku  
 | 1700-1710 |
| połowa XVIII wieku  
 | 1740-1760 |
| koniec XVIII wieku  
 | 1790-1799 |
| XVIII wiek, 1. tercja  
 | 1700-1732 |
| XVIII wiek, 2. tercja  
 | 1733-1765 |
| XVIII wiek, 3. tercja  
 | 1766-1799 |
| XVIII wiek, 1. kwartał  
 | 1700-1724 |
| XVIII wiek, 2. kwartał  
 | 1725-1749 |
| XVIII wiek, 3. kwartał  
 | 1750-1774 |
| XVIII wiek, 4. kwartał  
 | 1775-1799 |
| XVIII wiek, 1.połowa  
 | 1700-1749 |
| XVIII wiek, 2. połowa  
 | 1750-1799 |
| XVIII wiek  
 | 1700-1799 |



#### Miejsce druku (260 $e)

Należy wprowadzić miejsce instytucji związanej z drukiem, zwielokrotnianiem itd. jakie podano w źródle.



#### Nazwa drukarni (260 $f)

Należy wprowadzić nazwę drukarza lub drukarni podaną w źródle. Ujednolicone formy nazw należy wprowadzić w polach**Dodatkowa osoba (700)** lub **Instytucja dodatkowa (710)**.
