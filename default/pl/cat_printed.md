## **Zakres nut drukowanych w RISM**

RISM dąży do dokumentowania druków muzycznych od początku historii drukowania nut do około 1900 roku.

W XX wieku i do dziś obserwujemy gwałtowny rozwój komercyjnych wydawnictw muzycznych i dystrybucji ich publikacji. Ilość muzyki uważanej za „rzadką” lub nieudokumentowaną, w porównaniu z poprzednimi wiekami, jest teraz znacznie mniejsza. Druki muzyczne wydawane przez współczesnych wydawców, ukazujące się w dużych ilościach, szeroko dostępne i przeznaczone do aktywnego wykorzystania przez użytkowników bibliotek są lepiej udokumentowane w bazach danych, takich jak  [WorldCat](http://www.worldcat.org/). Na podobnej zasadzie, [sheet music](https://www.loc.gov/collections/historic-sheet-music/about-this-collection/) (muzyka popularna publikowana bez okładek i często z kolorowymi okładkami) jest lepiej udokumentowana w specjalistycznych bazach danych.

Wyjątek stanowiłyby nowoczesne edycje włączone w proces katalogowania zbiorów o wartości historycznej, takie jak prywatna biblioteka osoby fizycznej. Tutaj RISM akceptowałoby rekordy muzyki współczesnej w celu udokumentowania całej kolekcji.

RISM rozważy, oddzielnie rozpatrując każdy przypadek, czy dokumentować druki muzyczne wydane w XX wieku przez nieistniejących już wydawców, lub wydane przez mniejszych, regionalnych wydawców o znaczeniu historycznym.

## **Kiedy należy wprowadzić nowy rekord (druki muzyczne)**

RISM traktuje każdy rękopis jako pozycję unikalną i dlatego też każdy rękopis posiada swój własny rekord RISM. Natomiast materiały drukowane różnią się od rękopisów tym, że wiele egzemplarzy tego samego wydania można opisać za pomocą jednego rekordu (poprzez dodanie informacji o posiadanych zbiorach). Nowy rekord tworzy się dla wariantów istotnych.

Poniżej zamieszczono wskazówki, które pomogą w ustaleniu, które warianty uzasadniają tworzenie nowego rekordu. (W tej części korzystano obszernie z dokumentu [Katalogowanie opisowe zbiorów specjalnych (zbiory muzyczne) [Descriptive Cataloging of Rare Materials (Music)]  ](http://http://rbms.info/dcrm/)).

**Nowy rekord jest konieczny**, jeżeli opisywana pozycja wykazuje jedną lub więcej z następujących różnic w stosunku do rekordu  RISM:

- **Inna treść**: Różnice w tytule lub autorach/współautorach. Strefa wydania, która wykazuje poprawki, zmiany, rozszerzenia, skróty, lub włączenie materiałów uzupełniających

- **Inny wydawca.**
-

**Inny układ druku**: Zmiany w strefie objętości. Zmiana w formacie bibliograficznym lub muzycznym. Różnice w zakończeniach pięciolinii i w kustoszach (wykazane w wyniku porównania wielu egzemplarzy).

-

**Inny status wydania**: Usunięto lub wymieniono oryginalną stronę tytułową. Na oryginalnej strefie wydania, dystrybucji, produkcji itd. znajduje się nowa etykieta. Oryginalne wydanie nut wydano w okładce nowego wydawcy zawierającej więcej informacji niż podano na stronie tytułowej. Strona tytułowa serii jest nowa.

-

**Inna etykieta i/lub numery wydawcy.**

**Nie należy tworzyć nowego rekordu,** jeżeli opisywana pozycja wykazuje jedną z poniższych różnic (jeżeli opisywana pozycja posiada _więcej niż jedną_ z poniższych różnic, należy zdecydować, czy nowy rekord jest konieczny.)

-

Inna strefa/inne oznaczenie druku: Na przykład, „Piąte wydanie”

-

Inny drukarz lub wytwórca, lecz ten sam wydawca

-

Inna data druku, lecz ta sama data wydania

-

Inna okładka wydawcy, która nie zawiera dowodów istnienia odrębnej jednostki wydawniczej (np. zmiana koloru materiału)    

-

Inna oprawa

-

Inne reklamy lub katalogi wydawcy (chyba, że stanowią integralną część wydania)

-

Poprawki dokonane w trakcie druku nakładu (poprawki dokonane w trakcie druku)

-

Obecność lub brak erraty



Powyższe wytyczne oznaczają, że pojedynczy rekord będzie obsługiwał wiele nakładów, stanów i obowiązujących wariantów dotyczących jednego wydania lub nakładu. W informacji o zbiorach należy wprowadzić szczegóły na temat wariantów i informacji identyfikujących dany egzemplarz.



#### Przykłady:

1. Druk o numerze RISM 1001031016: Beethoven, „Adelaide” op. 46, niedatowany, Bonn, N. Simrock, tekst w języku niemieckim i francuskim. Błąd w pisowni na stronie tytułowej: „à une vois [!] Seule”.

1.

Egzemplarz 1: Ta sama informacja o wydaniu, lecz błąd w pisowni poprawiono. Sama ta okoliczność nie uzasadnia tworzenia nowego rekordu, lecz w egz. pojawia się dodatkowy tekst w  języku włoskim. **Nowy rekord jest wymagany** (inna treść/rozszerzenie). Wynik: 1001031017

2.

Egzemplarz 2: Sytuacja podobna jak w przypadku egz. 1, lecz na stronie tytułowej odbito cenę. **Nie należy tworzyć nowego rekordu** (brak dowodu istnienia odrębnego wydawnictwa/odrębnej jednostki wydawniczej). Dodać dane o posiadanych zbiorach i podać cenę w informacji o zbiorach.

3.

Egzemplarz 3: Taki jak numer RISM 1001031016 (lecz poprawiono błąd w pisowni), ale podany jest dodatkowy wydawca: „chez L. PLATTNER à ROTTERDAM."

4.   **Nowy rekord jest wymagany** (inny status wydania). Wynik: 1001031022



2. Druk  o numerze RISM 990055558 (A/I: R 2226): Romberg, Airs variés, op. 17, Offenbach, Jean André.

1.

Egzemplarz 1: Ten sam tytuł, lecz na informację o wydaniu naklejono etykietę: „Imported by William Forster...Strand". Widać, że etykieta zakrywa informację Offenbach/André. **Nowy rekord jest wymagany** (inny status wydania/informację o oryginalnym wydaniu zakrywa etykieta). Wynik: 1001031194

3.Druk o numerze RISM 990024126 (RISM A/I: G 5286). Rekord RISM reprezentuje komplet  kilku symfonii. Każda symfonia jest dostępna jako osobne wydanie z osobnymi numerami wydawniczymi - jako _livres_ 1, 2, oraz 3.

1. Opcja 1, rozwiązanie szybkie: Jeżeli Państwa biblioteka posiada jedynie jedną z pozycji z kompletu, **należy dodać swoje zbiory** a w polu „przechowywane materiały” należy wpisać, którą symfonię (livre) biblioteka posiada.   
2. Opcja 2, rozwiązanie lepsze, lecz bardziej czasochłonne. **Powiadomić** o tym rekordzie **  Biuro Centralne**, a my podzielimy rekord na trzy rekordy, po jednym dla każdej symfonii. Następnie należy dodać swoje zbiory do rekordu symfonii, którą biblioteka posiada.

**Tytuły ujednolicone dla druków muzycznych**

**Tytuły charakterystyczne**  

Druki muzyczne zawierają inne tytuły znacznie częściej niż rękopisy muzyczne. Przy katalogowaniu druków muzycznych w polu **Tytuł ujednolicony (240)** należy przestrzegać następujących zasad:

1. **Pisownia**  
Tytuły ujednolicone należy wprowadzać stosując współczesną ortografię, lecz nie należy nadmiernie korygować uzusu archaicznego lub dialektu/regionalizmów. Częste zmiany to zmiana _v_ na _u_, _i_ na _j_, _y_ na _i_, oraz _uu_ na _w_. Centralne Biuro RISM może pomóc we wprowadzaniu tytułów w nieznanych językach obcych. Dodatkowe warianty można wprowadzić w polu **Tytuł dodatkowy (730)**.  

_Przykład_  
  :  
RISM A/I: RR 3030c  
Tytul widniejący na źródle: Musicalische Grab=schrifft.  
Tytuł ujednolicony: Musikalische Grabschrift  

2. **Uzyskiwanie tytułu ujednoliconego z tytuły charakterystycznego**  
Tytuły ujednolicone winny składać się tytułu druku aż do miejsca naturalnej przerwy, często przecinka, kropki lub oznaczenia autora, instrumentacji, numeru lub stopki wydawniczej. Czasami charakterystyczny tytuł znajduje się na innej stronie niż strona tytułowa.  

_Przykłady:_  

RISM A/I: B 805  
Tytuł widniejący na źródle: Vezzo di perle musicali modernamente conteste alla regia sposa effigiata nella sacra cantica; opera ventesima terza  
Tytuł ujednolicony: Vezzo di perle musicali  

RISM A/I: B 3781  
Tytuł widniejący na źródle: Novo giardino de concerti a quattro voci, per cantare a due chori con due voci, e due tromboni, o altri stromenti, o voci, secondo la comodità de cantori ... nel quale li contengono alquante antifone del cantico della Beata Virgine, di alcune solennità principali del anno, & altri motetti, con il basso principale per l'organo, opera undecima  
Tytuł ujednolicony: Novo giardino de concerti  

**Tytuły generyczne**

Nawet tytuły generyczne, szczególnie w przypadku starszych stopek wydawniczych, są często cytowane w literaturze jak by były tytułami charakterystycznymi. Do wprowadzania takich tytułów w ujednoliconej formie służy pole **Tytuł dodatkowy (730)**. Wskazówki można znaleźć w takich opracowaniach jak Grove i MGG, oraz kartotekach autorytatywnych [Library of Congress](http://id.loc.gov/authorities/names.html) lub [VIAF](http://www.viaf.org/). Jeżeli tytuł wskazuje, że opisywana pozycja posiada afiliację z inną, poprzez oznaczenie takie, jak libro/Buch/livre lub Teil/part/tomus, należy wprowadzić komponent w języku oryginalnym (z tym, że stosując standardową pisownię) oraz numer arabski występujący po tytule.

_Przykłady_:

RISM A/I: P 687  
Tytuł widniejący na źródle: CANTVS | IOANNIS PETRALOYSII | PRAENESTINI | Missarum cum quatuor, quinque, & sex vocibus. | LIBER DVODECIMVS. | Nunc primum in lucem editus. | VENETIIS, Apud Haeredem Hieronymi Scoti. MDCI  
Tytuł ujednolicony: 6 Masses  
Tytuł dodatkowy: Missarum, liber 12

RISM A/I: SS 6593a  
Tytuł widniejący na źródle: Ander Theil | Der Preussischen | Fest-Lieder/ | Von Ostern an biß Advent | Mit 5/ 6/ 7/ 8. Stimmen. | JOHANNIS ECCARDI MULHUSINI THURINGI, | vnd | JOHANNIS STOBAEI GRUDENTINI BORUSSI. | Beyder Chur: vnd Fürstlicher Brandeb. Capell= | meistern in Preussen. | DISCANTVS. | Gedruckt zu Königsberg durch Johann Reusnern An: 1644.  
Tytuł ujednolicony: Preussische Festlieder  
Tytuł dodatkowy: Preussische Festlieder, Teil 2

## **Wiele egzemplarzy w jednej instytucji**

Jeżeli Państwa instytucja posiada wiele egzemplarzy tego samego drukowanego wydania, należy stworzyć osobny rekord dla każdego egzemplarza.
