**Wyszukiwanie** w Muscat jest dostępne poprzez **wyszukiwanie **** wieloaspektowe ** i poprzez** filtry**.

#### Wyszukiwanie  **wieloaspektowe**

**Wyszukiwanie wieloaspektowe ** (górne menu w środku) jest dostępne w celu przeszukiwania danych w znanym ustawieniu OPAC. W przypadku posiadania przez użytkownika praw do edycji danego źródła, za pomocą przycisku edycji można przejść bezpośrednio do trybu edycji programu Muscat.   
Wyszukiwanie incipitu jest dostępne poprzez wyszukiwanie zaawansowane [Advanced search](https://muscat.rism.info/advanced). Klawiatura umożliwia łatwe wstawianie notacji. Dostępne są cztery tryby wyszukiwania, z różnymi stopniami dokładności:

1. Dokładna wysokość dźwięku: Incipit odpowiada dokładnej wysokości dźwięków.  
2. Interwał: Dokładne wysokości dźwięku są ignorowane, ale wyszukiwane są interwały. Pozwala to na włączenie **transpozycji** danej melodii.  
3. Dokładny zapis linii melodycznej: Interwały są ignorowane, a wyszukiwane są tylko ruchy melodii w górę i w dół.  
4. Zapis linii melodycznej zachowujący tylko interwały: Jest to najbardziej niewyraźny stopień ze wszystkich. Wyszukuje się przybliżony kontur melodii ?.  
  
Na dole strony, pole **Incipit** pozwala użytkownikowi na wprowadzenie surowego kodu Plaine & Easie (można go na przykład skopiować i wkleić np. ze Źródła). Podgląd ulega automatycznej aktualizacji jak w Edytorze źródłowym.  
  
Wszystkie pozostałe pola wyszukiwania zaawansowanego można połączyć z wyszukiwaniem incipitu.  
  
RISM OPAC posiada uproszczone wyszukiwanie incipitu w ramach wyszukiwania zaawansowanego [Advanced search](https://muscat.rism.info/advanced). Pełną instrukcję można znaleźć w filmie video [here](https://opac.rism.info/index.php?id=8&L=0#c38) [video](https://youtu.be/HgXFyiXZq5M).   
  
Nie należy zapominać, że zawsze należy wyszukać incipit przed wpisaniem anonimowego źródła! Najpierw wyszukiwanie incipitu !   
[Incipit search first](https://youtu.be/kKc0zzc8cbo)!

#### Filtry Muscat  

**Filtry** Muscat zapewniają użytkownikowi systemu prostą w obsłudze, a jednocześnie potężną funkcję wyszukiwania. 

W każdym polu można wprowadzić:

- Pojedyncze słowa  
- Wiele słów:   
 albo bez znaków cudzysłowia: **lass noch** (98 wyników)  
 albo ze znakami cudzysłowia:  **„lass noch** ” (6 wyników)
- Obcinanie za pomocą ? lub  \*  
**?**:  Znak zapytania zastępuje dokładnie jedną literę. Za pomocą **B?cher** można znaleźć Bucher i Bacher.  **\***: Gwiazdkę można używać do obcinania lub zastępowania dowolnej liczby liter. Za pomocą **B\*cher** można znaleźć Bucher i Bacher, a także Boucher i Bötticher.
- AND, OR, NOT, ( ): Należy korzystać z wyszukiwania Boole'a. Należy używać nawiasów do grupowania wyszukiwania. Przykłady:  
 Kompozytor zawiera: **(Bach AND Johann) NOT Sebastian**  
 Aby znaleźć nazwę Johann Michael Bach i Johann Christian Bach, lecz nie Johann Sebastian Bach  
 Siglum zawiera: **D-B AND (I-\* OR F-P\*)**   
 Aby znaleźć wszystkie  druki w bibliotece D-B, gdy kopie znajdują się także we Włoszech lub Paryżu.  

 

We wszystkich sekcjach należy brać pod uwagę następujące elementy:

- **Data**

  - **Wyszukiwanie wg daty:** Wprowadzić daty w formacie YYYYY-MM-DD. Dzień jest domyślnie ustawiony na północ.   
  - **Pojedyncza data („od”):** Wypełniając tylko pole po lewej stronie („od”), użytkownik otrzymuje wszystkie rekordy zmodyfikowane lub utworzone od tej daty (łącznie z rekordami utworzonymi w tym dniu w ciągu dnia).  
 Przykład: Ostatnia modyfikacja  **2012-02-07** - [puste] wyszuka wszystkie rekordy od 7 lutego, 2012 do dzisiaj. 
  - **Pojedyncza data („do”)**: W przypadku wypełnienia tylko prawego pola („do”), użytkownik wyszuka wszystkie rekordy zmodyfikowane lub powstałe **aż do** tej daty o północy.  
 Przykład: Ostatnia modyfikacja [puste] -  **2012-02-07 ** pobierze wszystkie rekordy edytowane od początku świata do 7 lutego 2012 r. o północy (co oznacza, że nie uwzględni żadnych rekordów utworzonych podczas dnia pracy 7 lutego).
  - **Zakres dat**: Należy pamiętać, że ponieważ dzień ustawiony jest o północy, aby wyszukać wszystkie rekordy utworzone na przykład 7 lutego 2012 r., należy wpisać datę rozpoczęcia 2012-02-07 (rozumianą jako północ 7 lutego) oraz datę zakończenia 2012-02-08 (rozumianą jako północ 8 lutego). Dotyczy to wszystkich źródeł utworzonych w ciągu dnia. Wyszukiwanie od 2012-02-07 do 2012-02-07 będzie puste! 

 

Przy przeszukiwaniu **Źródeł** należy brać pod uwagę następujące elementy:  

- **Kompozytor zawiera**: Ten zapis wyszukuje jedynie autoryzowane przez RISM formy nazwy: Anonymus zamiast Anonymous, Čajkovskij zamiast Tchaikovsky. Należy stosować plik autorytatywny nazw osobowych, aby znaleźć autoryzowane formy.   

- **Siglum zawiera**: Ten zapis wyszukuje według liter w siglum. W tym polu rozróżnia się wielkość liter. Na przykład:  
**D-\*** = wszystkie źródła w Niemczech  
**D-B\*** =wszystkie źródła w miastach niemieckich zaczynających się na literę B  
**D-B** = wszystkie źródła w Staatsbibliothek zu Berlin

 

#### Nazwy osobowe  

Przy wyszukiwaniu **Nazw Osobowych** należy zwrócić uwagę na następujące elementy:

- **Nazwa**: Przeszukuje pola **Hasło - Nazwa osobowa (100 $a)** i **Wariant nazwy (400 $a)**.
- **Daty życia**: Przeszukuje pole **Lata urodzin i śmierci (100 $d)**, tzn. lata, jak również następujące skróty: sc  a  p  c \*  +  /
- **Miejsca**: Przeszukuje pole **Nazwa geograficzna (551)**. Pole obejmuje miejsca urodzenia, śmierci, pochodzenia lub działalności.