### Hasła przedmiotowe
Plik autorytatywny **Hasła przedmiotowe** zawiera wszystkie formy, gatunki i inne ujednolicone terminy stosowane w źródłach Muscat w polu **Hasła przedmiotowe (650)**. Rekord hasła przedmiotowego zazwyczaj zawiera znormalizowany termin RISM w języku angielskim i w liczbie mnogiej, tłumaczenia lub terminy alternatywne oraz definicję. Gatunki i formy spotykane poza Europą Zachodnią lub powszechne w danym regionie, w którym nie ma odpowiednika angielskiego, są podawane w języku lokalnym (oraz w liczbie mnogiej, gdy ma to sens językowy).

Istnieje możliwość dodawania haseł przedmiotowych w trakcie katalogowania. W rekordzie wystarczy wpisać nowe hasło przedmiotowe i kliknąć na inne pole. Wówczas pojawi się komunikat z napisem „Potwierdź wprowadzenie nowej wartości”, który należy kliknąć.

Po zapisaniu rekordu, należy przejść do pliku autorytatywnego haseł przedmiotowych i znaleźć nowy nagłówek. Utworzone hasła przedmiotowe można edytować. Należy wykonać następujące czynności:
- **Termin**: Wpisać termin w języku angielskim i w liczbie mnogiej, ilekroć to możliwe. W przypadku muzyki regionalnej, w szczególności muzyki występującej poza Europą Zachodnią, należy stosować termin wspólny dla danego regionu. W przypadku języków, w których używa się alfabetów innych niż łaciński, należy wpisać tutaj transliterację terminu przy użyciu alfabetu łacińskiego.
- **Terminy alternatywne**: Proszę wprowadzić wszystkie alternatywne terminy, każdy w osobnym wierszu (naciskając Enter). W tym miejscu można wprowadzić termin przy użyciu innych alfabetów, jak również synonimy, warianty, inne pisownie itp.
- **Uwagi:** Proszę podać krótki opis rodzaju terminu w języku angielskim, niemieckim lub francuskim. Następnie można dodać w Państwa języku ojczystym, dla współpracowników RISM w Państwa regionie, dowolny opis lub wytyczne, które chcieliby Państwo dla tego terminu ustalić, czyli jak go stosować, wszelkie jego powiązania regionalne, odniesienia do literatury drugorzędnej itp.

Jako przykład, patrz **Gigues**. Podano tam terminy w języku angielskim, francuskim i niemieckim, a także alternatywne pisownie. Pole „Uwagi” wyjaśnia różnorodność istniejących Gigues oraz czas i miejsce ich pojawienia się.

Przy pracy z muzyką charakterystyczną dla danego regionu można używać dowolnych określeń, których się w tym regionie powszechnie używa. Można dodać nowy termin, jeśli podobnego gatunku używa się w innym regionie, ale nosi on inną nazwę.

Można również dodać hasło przedmiotowe bezpośrednio do pliku autorytatywnego (wystarczy w tym pliku kliknąć **Utwórz**) i będzie ono natychmiast dostępne.

#### Wskazówki dotyczące katalogowania:
- Rekordy dla źródeł mogą obejmować wiele haseł przedmiotowych, np. konkretny termin (jeśli istnieje), jak również termin bardziej ogólny lub nadrzędny.
- Aby pomóc użytkownikom w dokonywaniu odkryć, można również włączyć termin lokalny w obcym języku i alfabecie jako **Tytuł alternatywny (730)**.
