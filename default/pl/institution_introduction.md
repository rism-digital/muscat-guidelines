# Instytucje

Plik autorytatywny instytucji (nazwy firm) jest przeznaczony dla ciał zbiorowych niebędących osobami, które pojawiają się w związku ze źródłem w Muscacie. Ten plik autorytatywny zawiera zarówno współczesne instytucje (takie jak biblioteki z siglum Biblioteki RISM) jak i historyczne organizacje (takie jak wydawca lub orkiestra).

Instytucje z siglum Biblioteki RISM są ściśle związane z Serią C RISM, [_Directory of Music Research Libraries_](https://rism.info/publications.html#series-c-directory-of-music-research-libraries). Katalog jest zgodny z celem RISM, jakim jest dokumentowanie lokalizacji źródeł muzycznych na całym świecie. Seria C zawiera opisy tych instytucji, tj. bibliotek, archiwów, muzeów, kościołów, lub prywatnych zbiorów, jak również każdej instytucji dysponującej materiałami wspierającymi badania historiograficzne nad muzyką. Każda z instytucji w ramach Serii C posiada siglum lub skrót, które umożliwiają precyzyjne odniesienie do instytucji.

Informacje z serii C są publikowane na stronie internetowej RISM w [Directory of RISM Library Sigla](https://rism.info/community/sigla.html), [Katalogu RISM](https://opac.rism.info/) i [RISM online](https://rism.online/?mode=institutions).

Dzięki współpracy z dwoma inicjatywami IAML: [Project Group on the Access to Music Archives](https://www.iaml.info/project-group-access-music-archives) i [Project Group on RISM Series C](https://www.iaml.info/project-group-rism-series-c), opisy instytucji w Muscacie są zgodne z Międzynarodowym standardem opisu instytucji z zasobem archiwalnym (ISDIAH) oraz modelami takimi jak Library Reference Model (LRM)/FRBR oraz Resource Description and Access (RDA).

Krajowe oddziały IAML oraz krajowe grupy RISM mogą być zaangażowane w aktualizację danych o instytucjach. Dzięki tej współpracy powstaje potężne narzędzie do lokalizowania bibliotek, archiwów i centrów dokumentacji oraz ich archiwaliów.
