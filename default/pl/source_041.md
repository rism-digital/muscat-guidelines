### Kod języka (041)  

Pole to dotyczy języka używanego w źródle, czy to w tekście śpiewanym, czy też w innych elementach, takich jak dedykacje i przedmowy w źródłach drukowanych. Wyjaśnienia można zawrzeć w polu **Uwaga o języku (546)**. Jeśli potrzebny jest język, którego nie ma na liście, należy skontaktować się z Biurem Centralnym RISM **.**  
  
**Język tekstu (041 $a)**  
  
Pole wymagane, jeśli wypełniono pole Incipit tekstowy (031 $t).  
  
Należy wybrać język (języki) tekstu w źródle. W przypadku źródeł muzycznych odnosi się to do języka tekstu śpiewanego lub mówionego, a nie do innych tekstów, takich jak przedmowy lub dedykacje. W przypadku opracowań odnosi się to do języka tekstu. W przypadku librett, należy użyć następnego subpola **(041 $e)**.  
  
  
**Język libretta (041 $e)**  
  
Pole wymagane w wypadku wybrania szablonu libretta.  
Należy wybrać język libretta.  
  
**Język materiału towarzyszącego (041 $g)**  
  
Należy wybrać język materiału towarzyszącego innego niż libretta. Materiały towarzyszące znajdują się przede wszystkim w źródłach drukowanych i mogą zawierać przedmowy, dedykacje, cenniki itp.  
  
**Język tekstu oryginalnego (041 $h)**  
  
Jeśli tekst w źródle jest tłumaczeniem, należy w tym polu wybrać język oryginalny.