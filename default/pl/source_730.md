#### Tytuł dodatkowy (730 $a)  

Pole służy do wpisywania alternatywnych tytułów **Tytułu Ujednoliconego (240$a)**, również w formie ujednoliconej. Należy wpisywać wyraźnie odmienne tytuły, a nie tytuły o odmiennej pisowni. Można wprowadzać wiele wariantów poprzez powtarzanie pola.

Typy alternatywnych tytułów:

- Inne tytuły opery (tytuły _ossia_)
- Tłumaczenia tytułu  
- Inne gatunki muzyczne, jeżeli występuje niejasność co do klasyfikacji.  
- Tytuły mszy parodii i tytuły Proprium. Nazwy świętych należy ujednolicać wg _Liber usualis._
- Popularne nazwy danej kompozycji  (np. „Msza Nelsońska”, „Symfonia Jowiszowa”)
- Utwory nie posiadające wyraźnego indywidualnego tytułu (Festival Cantata, Fürstenlied)
- Tytuły, szczególnie te, pod którymi pozycja jest powszechnie znana (szczególnie w odniesieniu do wydań drukowanych).

_Przykłady_:

Tytuł ujednolicony: Don Giovanni  
Tytuł dodatkowy: Der steinerne Gast  
  
Tytuł ujednolicony: Masses (Msze)  
Tytuł dodatkowy: Missa S Ursulae  
  
Tytuł ujednolicony: Masses (Msze)  
Tytuł dodatkowy: Deutsche Messe [= tłumaczenie łacińskiego tekstu mszy]  
  
Tytuł ujednolicony: Masses (Msze)  
Tytuł dodatkowy: Deutsches Hochamt [=parafraza nabożeństwa w jęz. niemieckim]

Tytuł ujednolicony: 29 Madrigals   
Tytuł dodatkowy: Il primo libro de madrigali a tre voci

Tytuł ujednolicony: 20 Sacred concerts   
Tytuł dodatkowy: Symphoniae sacrae

W przypadku kompletów wariacji, wprowadzić w tym polu nazwę tematu i wybrać **Wariacje** w polu **Strefa aranżacji (730 $o)**.

W przypadku wstawień, wprowadzić tytuł większej opery lub utworu i wybrać **Wstawienia**  w polu **Podhasło** **(730 $k)**. Należy również zwrócić uwagę na wytyczne znajdujące się w polu **Wstawienia **** (787)**.

_Przykłady_:

Tytuł ujednolicony: Wariacje  
Tytuł dodatkowy: Ein Mädchen oder Weibchen [plus **Wariacje** w polu **Strefa aranżacji (730 $o)**.]

Tytuł ujednolicony: Consola amato bene  
Tytuł dodatkowy: Una cosa rara [plus **Wstawienia****   **w** Podhaśle (730 $k)**]

####   

#### Strefa aranżacji (730 $o) 

Wybrać **Aranżację**, jeśli utwór jest aranżacją innego utworu. Pole to winno odpowiadać polu **Strefa aranżacji (240 $o)** znajdującemu się powyżej. Jeżeli utwór jest kompletem wariacji, wybrać **Wariacje**.

####  

#### Typ reguły (730 $g)  

Wskazać, jakie reguły katalogowania lub normy są stosowane do sformułowania dodatkowego tytułu. Reguły **RISM** są domyślne. Można również wybrać **RDA** (Resource Description and Access), **RAK** (zasady katalogowania stosowane w krajach niemieckojęzycznych) lub **ICCU ** (Istituto centrale per il catalogo unico delle biblioteche italiane e per le informazioni bibliografiche), czyli zasady katalogowania we Włoszech. 

#### Podhasło (730 $k) 

Pole służy do wprowadzania aspektów form specjalnych, jeśli mają zastosowanie. Wybrać spośród następujących:

- Wyjątki
- Fragmenty
- Wstawienia
- Szkice  
Wybierając **Wyjątki**, **Fragmenty** lub **Szkice** w polu **Podhasło (240 $k)** znajdującym się powyżej, należy również wybrać **Wyjątki**, **Fragmenty** lub **Szkice** w tym polu. Dla wstawień, wybierz **Wstawienia**. Dalsze informacje można wprowadzić w polu **Uwaga o zawartości (505)**. 

  

#### Tonacja lub modus (730 $r)   
Numer katalogowy/numer opus (730 $n)   
Podsumowanie obsady (730 $m) 

W przypadku aranżacji lub kompilacji pól tych należy użyć w celu wprowadzenia informacji o oryginalnej kompozycji. Pól tych nie trzeba wypełniać ponownie, jeśli są one identyczne z głównym utworem, o którym mowa.