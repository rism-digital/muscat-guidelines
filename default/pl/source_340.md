### Specjalna technika produkcji (340)
Pole służy do fizycznego opisu katalogowanej pozycji, do której produkcji niezbędne było wyposażenie techniczne, oraz do opisu formatu strony.

#### Technika drukarska (340** **$d)
Można tu podać technikę (techniki) zastosowaną (-e) do produkcji opisywanego źródła. Jeśli potrzebny jest termin, którego nie ma na liście, należy skontaktować się z Biurem Centralnym.

- **Autografia**: druk transferowy (nie mylić z rękopisami autografami)  
- **Wydruk komputerowy**  
- **Sztych**   
- **Faksymile**: reprodukcja wykonana z zamiarem możliwie najdokładniejszej symulacji wyglądu fizycznego oryginalnego utworu
- **Litografia**
- **Druk offsetowy**
- **Proces optyczny (światłokopia)**: obejmuje Cyanotyp, diazo print, blueprint
- **Reprodukcja**: wiele typów reprodukcji mechanicznych, takich jak fotokopia, kserokopia, heliografia
- **Przezrocze**  
- **Maszynopis**   
- **Typografia**: obejmuje nuty drukowane przy użyciu ruchomej czcionki  
- **Drzeworyt**  

 Wszelkie uzupełnienia lub komentarze dotyczące techniki druku można zawrzeć w polu **Uwaga ogólna (500 $a)**.

Jeśli w źródle zastosowano wiele technik druku, można powtórzyć pole, aby podać każdą z nich z osobna. W polu **Uwaga ogólna (500 $a)** należy zawrzeć wyjaśnienie.

_Przykład_:  
Sztychowane nuty z litografowaną stroną tytułową:  
Specjalna technika produkcji (340 $d): Sztych  
Specjalna technika produkcji (340 $d): Litografia  
Uwaga ogólna (500 $a): Nuty sztychowane. Strona tytułowa litografowana.



#### Format książki (340 $m)

Wybrać format książki wynikający ze złożenia arkusza, aby utworzyć składkę kart (na przykład, arkusz złożony raz, aby utworzyć folio, dwa razy, aby utworzyć kwarto, trzy razy, aby utworzyć oktavo).

Wybrać jedną z poniższych opcji:

- **2°**: folio, fo
- **4°**: quarto, 4to
- **8°**: octavo, 8vo
- **12°**: duodecimo, twelvemo, 12mo
- **16°**: sextodecimo, sixteenmo, 16mo
- **18°**: octodecimo, eighteenmo, 18mo
- **20°**: vigesimo, twentymo, 20mo
- **24°**: vigesimo-quarto, twenty-fourmo, 24mo
- **obl. 2°**: podłużne folio
- **obl. 4°**: podłużne quarto  
- **obl. 8°**: podłużne octavo
