### Riferimenti bibliografici (691) 

Questo campo contiene riferimenti bibliografici alla composizione o alla fonte. Nota che un’informazione ricavata da un catalogo delle opere è inserita nel campo **Catalogo delle opere (690).** Cita un riferimento utilizzato durante la catalogazione o direttamente riguardante la fonte in oggetto. Puoi anche inserire riferimenti a edizioni moderne in relazione con la fonte o riferimenti a studi sulle filigrane.

#### Riferimenti bibliografici (691 $a)

Inserisci il titolo abbreviato per il riferimento bibliografico. Questo campo è collegato all’indice **Bibliografia / Cataloghi tematici**. Se il riferimento che vuoi citare non è presente nell’indice, devi inserirlo prima di poterlo collegare.

#### Numero/pagina (691 $n) 

**Sottocampo obbligatorio se il sottocampo Bibliografia (691 $a) è riempito.**

Inserisci il numero di pagina. Utilizza le seguenti abbreviazioni in inglese:  **vol.** (volume), **fasc.** (fascicolo), **suppl.** (supplemento), **pt.** (parte), **p.** (pagina), **no.** (numero) e **clm.** (colonna).

_Esempi_:  
vol. 2, pt. 2, p. 430  
vol. 5, p. 93; vol. 6, p. 12  
Suppl. 1: 1779-1780, clm. 695 