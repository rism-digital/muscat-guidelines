Si possono effettuare delle **ricerche** in Muscat attraverso una **ricerca per categorie (****faceted search) **e attraverso dei** filtri**.

**Ricerca per categorie**

La  **ricerca per**  **categorie** (menu superiore, al centro) permette di ricercare dati nel contesto abituale dell’OPAC. Se hai diritto a modificare una certa fonte, vedrai apparire un bottone 'Modifica' e facendo clic su di esso ti troverai direttamente nella modalità di redazione Muscat.

Una **ricerca per incipit**  è possibile attraverso la ricerca avanzata. Una tastiera permette un agevole inserimento della notazione. Sono disponibili quattro modalità di ricerca, con un grado variabile di imprecisione:  
1. Altezza esatta: l'incipit corrisponde esattamente alle altezze immesse.  
2. Intervalli: le altezze esatte sono ignorate, la ricerca si effettua attraverso gli intervalli. Questo permette di includere le **trasposizioni** di una data melodia.  
3. Contorno melodico accurato: gli intervalli sono ignorati, si ricercano solo i movimenti melodici verso l'acuto o verso il grave.   
4. Contorno melodico approssimato: questa è la ricerca più approssimativa. Si ricerca il profilo approssimativo della melodia.  
  
In fondo alla pagina, il campo  **Incipit**  permette all'utente di inserire il semplice codice Plaine & Easie (ad esempio, compiandolo e incollandolo dalla scheda di una fonte). La visualizzazione sul rigo musicale viene aggiornata automaticamente come nell'immissione dei dati nelle schede delle fonti.  
  
Tutti gli altri campi presenti nella Ricerca avanzata possono essere usati in combinazione con la ricerca per incipit.  
  
L’OPAC RISM ha una ricerca per incipit semplificata nella [ricerca avanzata](https://opac.rism.info/metaopac/start.do?View=rism&SearchType=2&Language=en). Vedi la [pagina di aiuto](https://opac.rism.info/index.php?id=8&L=0#c38) per maggiori informazioni.

E non dimenticare di cercare sempre per incipit quando immetti una fonte anonima! [Prima la ricerca per incipit!](https://youtu.be/kKc0zzc8cbo)   
  

**Filtri Muscat**

I **filtri** in Muscat offrono una ricerca semplice ma efficace.

In ciascun campo puoi inserire:

- Parole singole  
- Più parole:   
 senza virgolette: **lass noch**  
oppure tra virgolette: **"lass noch"**
- Troncamento con ? oppure \*  
**?**: Il punto interrogativo sostituisce esattamente una lettera. **B?cher** trova Bucher e Bacher. **\***: L’asterisco può essere usato per troncare o sostituire un numero indefinito di caratteri. **B\*cher** trova Bucher e Bacher ma anche Boucher e Bötticher.
- AND, OR, NOT, ( ): Approfitta della ricerca booleana. Utilizza le parentesi per raggruppare le tue ricerche. Esempi:  
 Compositore contiene: **(Bach AND Johann) NOT Sebastian**  
per trovare Johann Michael Bach e Johann Christian Bach ma non Johann Sebastian Bach  
La sigla contiene: **D-B AND (I-\* OR F-P\*)**   
per trovare tutte le edizioni a stampa nella biblioteca D-B di cui sono conservate copie in Italia oppure a Parigi

 Si prega di notare quanto segue per tutti gli indici:

- **Date**

  - **Ricerca per data:** Inserisci le date nel formato AAAA-MM-GG. Il valore predefinito per il giorno è mezzanotte.
  - **Data singola (“da”):** se riempi soltanto il campo sulla sinistra (il campo “da”), troverai tutte le schede modificate o create **a partire** da quella data (comprese le schede create durante il giorno in quella data).   
 Esempi: Ultima modifica  
**2012-02-07** - [vuoto]  
troverà tutte le schede modificate dal 7 febbraio 2012 fino a oggi.
  - **Data singola (“a”)**: se riempi soltanto il campo sulla destra (il campo “a”), troverai tutte le schede modificate o create **fino alla** mezzanotte in quella data.  
 Esempio: Ultima modifica  
 [vuoto] -  **2012-02-07**  
troverà tutte le schede modificate dal tempo dei tempi fino al 7 febbraio 2012 a mezzanotte (ossia, senza comprendere nessuna scheda creata durante la giornata del 7 febbraio).
  - **Ambito di date**: Si prega di notare che, essendo il giorno stabilito a mezzanotte, per cercare tutte le schede create il 7 febbraio 2012, ad esempio, bisogna inserire come data d’inizio 2012-02-07 (ossia la mezzanotte del 7 febbraio) e come data di fine 2012-02-08 (ossia la mezzanotte dell’8 febbraio). Questo includerà tutte le schede create durante il giorno. Una ricerca da 2012-02-07 a 2012-02-07 non darà alcun risultato! 

 Si prega di notare quanto segue per cercare nell’indice **Fonti**:  

- **La sigla contiene**: Ricerca i caratteri in una sigla. Questo campo è sensibile alle maiuscole (case-sensitive). Ad esempio:   
**D-\*** = tutte le fonti in Germania  
**D-B\*** = tutte le fonti in città tedesche che iniziano con la B  
**D-B** = tutte le fonti nella Staatsbibliothek zu Berlin

**Nomi di persone**

Si prega di notare quanto segue per ** ** effettuare ricerche nell’indice **Persone**:

- **Nome**: Ricerca nei campi **Nome di persona** **(100 $a)** e **Varianti del nome** **(400 $a)**.
- **Date**: Ricerca nel campo **Data di nascita e di morte** **(100 $d)**, e comprende tanto gli anni che le abbreviazioni seguenti: sc  a  p  c  \*  +  /
- **Luoghi**: Ricerca nel campo **Nome geografico (551)**. Questo comprende luoghi di nascita, origine e attività. 