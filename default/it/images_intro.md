### Immagini
L'indice  **Immagini** contiene tutte le immagini che sono state caricate in Muscat. L'indice ha lo scopo di riporre e visualizzare singole immagini che servono a illustrare un aspetto della scheda, come una filigrana, una rilegatura o un esempio della grafia di un copista; qui sono anche collegati gli incipit MEI. Puoi collegare immagini tanto alle schede delle fonti che alle schede delle liste d’autorità. Versioni digitali integrali delle fonti non vanno caricate qui, inserisci piuttosto un collegamento nel campo **Localizzazione e accesso elettronico (856)**.

Puoi aggiungere un’immagine facendo clic su  **Aggiungi una nuova immagine** mentre stai redigendo una scheda, o direttamente nell'indice delle immagini facendo clic su **Crea**. Aggiungi sempre una breve descrizione, come una descrizione della filigrana, della collocazione sulla fonte o la sigla. Questo aiuterà a ritrovarle più tardi.

Si prega di consultare il RISM Editorial Center se desideri aggiungere un incipit MEI.

Visualizzando un’immagine, troverai le opzioni seguenti sulla destra:
- **Ritorna all’indice**  
- **Modifica**: Ti permette di cambiare il nome o sostituire l’immagine  
- **Collega fonte**: Ti permette di collegare l’immagine a una fonte esistente, ad esempio per collegare la stessa filigrana a più fonti
- **Collega persona**: Ti permette di collegare l’immagine alla scheda d’autorità di una persona, ad esempio per dare degli esempi della sua grafia  
- **Collega istituzione**: Ti permette di collegare l’immagine alla scheda d’autorità di un'istituzione, ad esempio l'immagine di un edificio.
