#### Soggetto (650 $a)

**Campo obbligatorio.**

Inserisci qui parole chiave dal soggettario o indicazioni sul genere musicale. Questo campo è collegato all’indice **Parola chiave / Soggetti**.

La parola chiave deve essere valida per l’intera composizione o la composizione originale su cui si basa un brano, anche in caso di arrangiamenti, estratti o singoli movimenti. In caso di singole sezioni tratte da composizioni vocali più ampie, inserisci il genere dell’estratto in questione (ad esempio Arias, Marches) accanto a quello della composizione nel suo complesso.

Ogni scheda deve riportare un soggetto in relazione al titolo uniforme. Questo campo è particolarmente importante per composizioni il cui genere non è menzionato nel titolo uniforme. Si possono selezionare più soggetti; è compito del catalogatore scegliere l’ordine più appropriato. Alcuni tipi di composizione vanno descritti con piu di un soggetto, ad esempio "Contrafacta" o "Inserts".

Nota che per certi tipi di genere utilizzati come titoli uniforme, viene utilizzato un **Soggetto (650)** corrispondente. Si prega di consultare l’appendice **Titolo uniforme – Parola chiave / Soggetto** nelle **Regole di catalogazione** per un aiuto.
