L’indice dei depositi musicali RISM-C è un sottoprogetto del gruppo di lavoro IAML sulla serie RISM C, un progetto per individuare e descrivere i fondi archivistici e le collezioni musicali a livello di fondo/collezione, utilizzando lo International Standard for Describing Institutions with Archival Holdings (ISDIAH). Una parte necessaria della descrizione sono dati circa le istituzioni proprietarie, i luoghi e i repertori. La proposta è di aggiornare il _Directory of Music Research Libraries_ sviluppato da RISM. Il progetto avrà inizio con i due volumi contenenti quindici paesi europei, pubblicati nel 2001 (2a edizione), compilati e rivisti da Elizabeth Davies.

La relazione tra questo progetto di aggiornamento e il progetto della serie RISM C è l’idea di aggiungere informazioni d’archivio per la descrizione di ogni istituzione, e una sezione speciale con le informazioni sui fondi musicali conservati in ciascuna istituzione, presentato come un semplice elenco con i nomi dei fondi o collezioni. Ciò fornirà una guida iniziale alle informazioni per localizzare fondi e raccolte prima della loro descrizione completa.

L’idea è quella di coinvolgere sia le sedi nazionali di IAML che i gruppi nazionali RISM in questo aggiornamento del repertorio RISM-C. In questo modo, il sottoprogetto sarà una collaborazione tra tutte le sedi nazionali di IAML e gli uffici nazionali di RISM. Il risultato sarà accessibile online attraverso i siti web RISM e IAML, e sarà un potente strumento per individuare biblioteche musicali, archivi e centri di documentazione, nonché le loro collezioni.

Questa guida presenta le regole per le questioni pratiche inerenti l’aggiornamento della versione cartacea del repertorio, per trasformarlo in un database online creato dall'Editorial Center RISM. I campi in questo database sono disposti secondo MARC21 e le direttive sono conformi a ISDIAH al fine di consentire la compatibilità dei dati.