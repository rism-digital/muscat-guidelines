Muscat è il programma offerto da RISM a gruppi di lavoro e collaboratori, disponibile gratuitamente a chiunque sia interessato. Esso consente l’accesso diretto alla banca dati RISM ospitata dalla Staatsbibliothek zu Berlin, Preußischer Kulturbesitz. Per accedere alla banca dati è necessario un nome utente e una password, forniti dall'Editorial Center RISM. Muscat aiuta a documentare fonti secondo le regole internazionali del RISM, contenute nel presente documento.

Muscat è un sistema basato su MARC21 che è stato sviluppato in collaborazione dal RISM Digital Center e dal RISM Editorial Center, ed è basato su un programma sviluppato in collaborazione da RISM Svizzera e RISM Regno Unito.

Fai riferimento all’indice sulla destra per una visione d’insieme. La sezione **2 – Usare Muscat** e  **3 – Regole generali di catalogazione** spiegano come utilizzare il programma (funzioni generali, template, come catalogare certi formati).

La sezione **4 – Catalogare fonti musicali** contiene le regole RISM per la catalogazione in Muscat delle fonti musicali. Le regole sono elencate nell’ordine in cui appaiono nel programma. Quando si lavora con Muscat, troverete anche le regole per ogni campo collegate al loro rispettivo campo da un punto interrogativo. Esempi sono inclusi ovunque.

Dopo le regole di catalogazione, le sezioni centrali (5-14) offrono inoltre diverse liste contenenti dei termini standardizzati e delle abbreviazioni da usare in sezioni quali il titolo diplomatico, le parole chiave e le feste liturgiche. Inoltre, troverai una tabella degli strumenti traspositori per aiutarti immettendo gli incipit.

Alla fine (sezione 15) vi è un indice di tutti i campi MARC utilizzati da Muscat, ordinati secondo il loro codice MARC21. Questi campi sono collegati alle descrizioni corrispondenti contenute in questo documento.

Visita [la pagina dedicata da RISM a Muscat](http://www.rism.info/en/community/muscat.html) per ulteriori informazioni su Muscat.

Le regole di catalogazione sono gestite dall’Editorial Center RISM a Francoforte, Germania. Jennifer Ward (jennifer.ward@rism.info) gestisce la versione inglese e Martina Falletta (martina.falletta@rism.info) la versione tedesca. Per ogni incertezza, non esitate a contattarci. Vorremmo ringraziare i traduttori: Claudio Bacciagaluppi e Rodolfo Zitellini (italiano e francese), Laurent Pugin (francese), Marcelina Chojecka e Katarzyna Diehl (polacco), André Guerra Cotta e Silvia Sequeira (portoghese), John Lazos, Lucas Reccitelli e Oliver Schöner (spagnolo). Grazie per tradurre Muscat e renderlo più facilmente accessibile ai nostri colleghi in tutto il mondo.
