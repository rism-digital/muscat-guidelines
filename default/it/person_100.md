#### Nome di persona (100 $a)

Questo campo riporta il nome della persona nella sua forma autorizzata.

I nomi si inseriscono nella forma Cognome Nome, con una virgola che separa gli elementi nei nomi il cui ordine è stato invertito. Se hai solo delle iniziali, non invertire l’ordine.

Per nomi scritti originariamente in alfabeti non latini, inserisci in questo campo la forma traslitterata in alfabeto latino. La forma originale in alfabeto non latino e traslitterazioni alternative si possono inserire nel campo **Varianti del nome (400 $a)**.  
  
_Esempi:_  
Telemann, Georg Philipp  
Joo Su-won  
Anna Amalia, Herzogin von Sachsen-Weimar-Eisenach  
A. C.   
Copyist C. H. Graun IX (Blechschmidt)

 

#### Ordine religioso (100 $c)

Questo campo si usa per riportare gli ordini della Chiesa Cattolica. Le abbreviazioni sono tratte dalla seguente pagina in Wikipedia:  
[https://de.wikipedia.org/wiki/Liste\_der\_Ordensk%C3%BCrzel\_(r%C3%B6misch-katholisch)](https://de.wikipedia.org/wiki/Liste_der_Ordensk%C3%BCrzel_(r%C3%B6misch-katholisch))

 

#### Data di nascita e di morte (100 $d)

Inserisci le date di nascita e di morte della persona o inserisci un ambito diverso di anni rilevanti.

Se non è nota la data precisa di nascita e/o di morte della persona, utilizza le seguenti abbreviazioni per segnalare che gli anni non sono precisi.

- **.sc** : secolo  
**18.sc** = XVIII secolo  
- **a** : prima  
**1811a** = prima del 1811
- **p** : dopo  
**1811p** = dopo il 1811
- **c** : circa, approssimativamente  
**1816c** = circa 1816
- **\*** : nato  
**1816\*** = nato nel 1816, anno di morte sconosciuto
- **+** : morto  
**1756+** = morto nel 1756, anno di nascita sconosciuto  
- **/** : oppure  
**17/18** = vissuto nei secoli diciassettesimo o diciottesimo

Non utilizzare le abbreviazioni seguenti per ambiti di date: in, me, ex, q , d, t

_Esempi_:  
1879-1967  
18.sc  
1811a-1855p  
1816c\*  
1756+  
1760c-1808  
17/18

#### Status (100 $w)

Questo campo è per uso interno dell'Editorial Center RISM.

#### Altre date

Inserisci date precise nella forma DD.MM.YYYY.  Anni di attività sono preceduti da **fl.**.  
  
_Esempi_:   
22.11.1879-31.12.1967  
fl. 1732-1735 