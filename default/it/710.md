#### Nome di ente aggiuntivo (710) 

Questa parte appare due volte per ogni fonte. Nella sezione  **Persone e istituzioni**  riporta tutte le istituzioni, organizzazioni o altre collettività coinvolte o menzionate sulla fonte, e nella sezione  **Descrizione del materiale**  puoi riportare nomi di enti nel gruppo stesso che li riguarda, specialmente se ve ne è più di uno. 

Inserisci qui gli editori che portano il nome di una persona ma esercitano la funzione di case editrici (Pleyel, André ecc.). In caso di pubblicazioni presso l'autore, inserisci il nome della persona nella sua forma naturale, ad esempio Bernhard Christoph Breitkopf.

#### Istituzione (710 $a)

Inserisci tutti i nomi di enti che compaiono o sono legati alla fonte. Questo campo è collegato all’indice **Istituzioni**. Possono essere aggiunti dei nomi che non siano ancora presenti nella lista delle voci di autorità. 

#### Dipartimento (710 $b) 

Inserisci, se necessario, il nome dell’unità di un’istituzione, come ad esempio un dipartimento. Inserisci i dati usando la lingua locale dell'istituzione. 

#### Qualificazione d'attribuzione (710 $j) 

Seleziona un indicatore per descrivere il livello di certezza dell’attribuzione, se vale una delle seguenti situazioni. Altrimenti lascia il campo vuoto.
- **Presunta ** significa che il nome è presente sulla fonte, ma l’attribuzione è incerta o dubbia.
- **Accertata ** significa che il nome è presente solo parzialmente oppure del tutto assente dalla fonte, ma l’attribuzione è (ragionevolmente) sicura e basata sul confronto con fonti corrispondenti, riferimenti nella bibliografia, o altri metodi scientifici. Questo accade nella maggior parte dei casi.
- **Congetturale** è un’ipotesi basata su prove secondarie (ad esempio, su riferimenti nella bibliografia).  
- **Dubbia**  significa che l’attribuzione è incerta. 
- **Erronea ** significa che il nome è presente sulla fonte ma è errato.

#### Funzione (710 $4) 

**Campo obbligatorio se “Istituzione” contiene un valore.**

Assegna una funzione precisa a ciascun ente. Un’istituzione può essere riportata più volte con varie funzioni. I codici di tre lettere si riferiscono ai codici MARC.

- **Concessionario [asg]**: L'istituzione cui è stata conferita una licenza per stampare o pubblicare.
- **Libraio musicale [bsl]**: Una persona o istituzione che mette in vendita libri e altro materiale bibliografico. Non usare "proprietario precedente" per questa funzione.  
- **Copista [scr]**: Un’officina di copisteria o una scuola di scrittura.
- **Titolare dei diritti d'autore [cph]**
- **Dedicatario [dte]**
- **Depositante [dpt]**: La collezione all’interno della biblioteca cui appartiene l’oggetto, ad esempio “James Fuld Music Collection” oppure “Nachlass Armin Knab”.
- **Distributore [dst]**  
- **Curatore [edt]**: L’ente che ha contribuito a una fonte rivedendo o delucidandone il contenuto, ad esempio aggiungendo un’introduzione, note o altri apparati critici. Un curatore può anche preparare una fonte per l’esecuzione, la pubblicazione o la distribuzione.
- **Luogo di un evento [evp]**: Il nome della sala di concerti, del teatro d’opera, del teatro di prosa ecc.  
- **Proprietario precedente [fmo]**  
- **Licenziatario [lse]**: Un'istituzione che ha ricevuto originariamente il diritto di stampare o pubblicare.
- **Altro nome [oth]**: Ogni altra funzione. Da utilizzare se la specifica funzione non è presente nella lista o se è sconosciuta, incerta o generica.  
- **Fabbricante di carta [ppm]**  
- **Interprete [prf]**: L’istituzione o ensemble che ha eseguito la composizione, ad esempio un’orchestra.  
- **Stampatore [prt]**  
- **Editore [pbl]**
- **Fonditore [tyd]**: L'istituzione che ha realizzato i caratteri.
Quando non sei sicuro se un nome si riferisce all'editore o allo stampatore, seleziona  **Editore**. 