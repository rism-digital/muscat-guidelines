### Miglior pratiche RISM

#### 1. Campi a testo libero e campi collegati a un indice
Se menzioni una persona o un’istituzione nella tua scheda (ad esempio in un campo note), assicurati di inserire il nome anche nei campi collegati a un indice **Nomi di persone aggiuntivi(700)** o **Nome di ente aggiuntivo (710)**.

Lo stesso vale per le citazioni di bibliografia: se rimandi a una pubblicazione in un campo note, assicurati di inserirla nel campo **Riferimenti bibliografici (691)**.

#### 2. Citazioni dalla bibliografia
Informazioni che non si trovano sulla fonte si possono includere in una scheda RISM, ma è necessario aggiungere un riferimento bibliografico (691). Ad esempio, se il compositore di un manoscritto è noto attraverso un libro, o se l'anno di pubblicazione per un documento a stampa è dato in un catalogo, la fonte dell’informazione va esplicitata in una nota (500) e in un rimando all’indice della bibliografia (691).

#### 3. URL e collegamenti a risorse esterne
Utilizza sempre dei collegamenti permanenti (permalink) quando istituisci un collegamento a musica digitalizzata, in particolare nel campo **Localizzazione e accesso elettronico (856)**.  

Se vuoi collegare un’altra pagina web, non inserire lo URL in un campo note. Piuttosto inserisci la risorsa come riferimento bibliografico aggiungendola nell'indice  **Bibliografia**. Istituisci poi un collegamento nel campo **Riferimenti bibliografici (691)** e rimanda a questo con il suo titolo abbreviato in un campo note. Questo offre agli utilizzatori un accesso all’informazione bibliografica completa, e se dovesse cambiare lo URL dovremo aggiornarlo una sola volta nella scheda bibliografica.

Per libri trovati su Google Books o su altri depositi digitali online, crea sempre una scheda bibliografica nell'indice  **Bibliografia** per il libro stesso e non per il deposito: in altre parole, cita il libro e non Google Books.

#### 4. Identificazioni
Informazioni importanti come i nomi dei compositori o i titoli dei brani non sono sempre indicati sulla fonte stessa. A volte è possibile effettuare identificazioni sulla base della letteratura secondaria, delle fonti di riferimento, di altre schede RISM, o anche delle fonti d'archivio a cui si ha accesso. Se attingi a tali risorse, chiarifica nella scheda cosa hai usato per effettuare l'identificazione: menziona la risorsa in una **nota generale (500)** e aggiungi un **riferimento bibliografico (691)**, se del caso. Assicurati che sia chiaro per gli utenti RISM come hai raggiunto le tue conclusioni.
