#### Nome aggiuntivo di persona (700)

Questa parte appare due volte per ogni fonte. Nella sezione  **Persone e istituzioni**, riporta tutte le persone aggiuntive coinvolte. È anche presente nella sezione  **Descrizione del materiale**  per associare nomi aggiuntivi a un gruppo specifico, specialmente se vuoi creare più di un gruppo.

#### Nome (700 $a)

Inserisci tutti i nomi di persona che compaiono nella fonte. Questo campo è collegato con l’indice **Persone**. Si possono aggiungere dei nomi non ancora presenti nella lista di voci d’autorità.

Inserisci gli editori che portano il nome di una persona ma esercitano la funzione di case editrici (Pleyel, André ecc.) nel campo **Nome di ente aggiuntivo (710)**.

Per una scheda madre di raccolte o volumi compositi, inserisci un nome soltanto se il nome vale per tutte le composizioni della raccolta. Inserisci nomi collegati a singole composizioni nelle singole schede.

#### Qualificazione d'attribuzione (700 $j)

Seleziona un indicatore per descrivere il livello di certezza dell’attribuzione, se è applicabile una delle situazioni seguenti. Altrimenti lascia il campo vuoto.

- **Presunto** significa che il nome è presente sulla fonte, ma l’attribuzione è incerta o dubbia.
- **Accertato** significa che il nome è presente solo parzialmente oppure del tutto assente dalla fonte, ma l’attribuzione è (ragionevolmente) sicura e basata sul confronto con fonti corrispondenti, riferimenti nella bibliografia, o altri metodi scientifici. Questo accade nella maggior parte dei casi.
- **Congetturale** è un’ipotesi basata su prove secondarie (ad esempio, su riferimenti nella bibliografia).  
- **Dubbio** significa che l’attribuzione è incerta.
- **Attribuito erroneamente** significa che il nome è presente sulla fonte ma è errato.

#### Funzione (700 $4)

**Campo obbligatorio se "Nome" contiene un valore.**

Assegna una funzione precisa a ciascuna persona. Una persona può essere riportata più volte con varie funzioni. Nelle informazioni di possesso per edizioni musicali a stampa, la lista delle funzioni da cui scegliere è ridotta. Il codice di tre lettere si riferisce ai codici MARC.

Tieni presente che per alcune persone menzionate in una fonte si intende in realtà un'istituzione, ad esempio per stampatori, editori o cartai. In questi casi, inserisci i nomi tra le istituzioni.

- **Arrangiatore [arr]**
- **Concessionario [asg]**: La persona cui è stata trasferita una licenza di stampa o pubblicazione.
- **Nome associato [asn]**: Una persona legata alla fonte, ma la cui funzione precisa non è chiara.
- **Autore [aut]**: La persona responsabile della creazione di un’opera il cui contenuto è principalmente testuale, come un libro.
- **Censore [cns]**
- **Compositore secondario [ctb]**: Utilizza per compositori che hanno contribuito musicalmente all’opera.
- **Rimando ad altro compositore [cmp]**: Utilizza per menzionare un compositore che è o era legato a quest’opera in qualche modo. Ad esempio: un compositore cui l’opera era stata in passato attribuita erroneamente; un compositore il cui tema è utilizzato per una serie di variazioni.
- **Autore della fonte letteraria [ccp]**: La persona responsabile dell’idea originaria su cui è basata un’opera, come l’autore di un libro o di un’opera teatrale sulla quale è bastata un’opera di teatro musicale.
- **Titolare dei diritti d'autore [cph]**
- **Dedicatario [dte]**  
- **Distributore [dst]**
- **Curatore [edt]**
- **Incisore [egr]**
- **Proprietario precedente [fmo]**
- **Illustratore [ill]**: La persona che contribuisce a un oggetto aggiungendo al contenuto primario disegni, diagrammi, fotografie ecc.  
- **Librettista [lbt]**: L’autore del libretto di un’opera o di un’altra composizione teatrale, o di un oratorio
- **Licenziatario [lse]**: Una persona che originariamente ha ricevuto il diritto a stampare o pubblicare un'opera.
- **Litografo [ltg]**  
- **Poeta [lyr]**: L’autore del testo di una composizione musicale non drammatica (come il testo di un Lied), eccetto gli oratori.
- **Altre funzioni [oth]**: Tutti gli altri nomi e funzioni, compresi importatori, distributori, e contributi di altro genere.
- **Fabbricante di carta [ppm]**
- **Interprete [prf]**: Ogni esecutore, ad esempio strumentista, cantante, musicista, direttore, ballerino o se il suo ruolo principale è sconosciuto o non specificato.  
- **Stampatore [prt]**
- **Editore [pbl]:** Inserisci l'editore come persona soltanto se si intende l'individuo, ad esempio un manoscritto di Beethoven che menziona il nome di Carl Friedrich Peters. (Peters in quanto la compagnia che pubblica l'edizione musicale a stampa, invece, è inserito come nome di ente.)
- **Copista [scr]**: Utilizza per copisti o scribi
- **Traduttore [trl]**  
- **Fonditore [tyd]**: La persona che ha realizzato i caratteri.
