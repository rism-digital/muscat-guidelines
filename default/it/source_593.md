### Categoria di fonte (593 $a)

**Campo obbligatorio.**

Questo campo descrive la natura della fonte. Scegli dalla lista seguente:

**Per fonti musicali :**

- **Manoscritto autografo**: scritto interamente o per la maggior parte dalla mano stessa del compositore
- **Manoscritto autografo dubbio**: indica un margine di incertezza se il manoscritto è nella mano del compositore
- **Autografo parziale**: parti significative del manoscritto sono di mano del compositore
- **Copia manoscritta**
- **Copia manoscritta con annotazioni autografe**: correzioni o aggiunte sono di mano del compositore
- **Edizione a stampa**
- **Edizione a stampa con annotazioni autografe**: annotazioni manoscritte del compositore. Da utilizzare soltanto nelle schede di possesso (informazioni specifiche di un esemplare).
- **Edizione a stampa con annotazioni manoscritte**: ogni sorta di annotazioni manoscritte non del compositore. Da utilizzare soltanto nelle schede di possesso (informazioni specifiche di un esemplare).
**Per altri tipi di documenti:**  

- **Libretto manoscritto**
- **Libretto a stampa**
- **Trattato manoscritto**
- **Trattato a stampa**
- **Altro**

In caso di manoscritti autografi e autografi dubbi, non creare una indicazione aggiuntiva **(700)** con il nome del compositore come copista. Si fa tuttavia un’eccezione se l’identità del copista è certa ma è incerto se il copista sia anche il compositore. In questo caso, inserisci il nome del copista nel campo  **Nome aggiuntivo di persona**  **(700)** ma aggiungi lo stesso nome nel campo **Compositore/autore (100 $a)** con l’opportuna attribuzione.

In alcuni casi, come per un  **autografo parziale**, può essere opportuna una nota esplicativa nel campo  **Nota generale****  (500)**.

Se l’elaboratore di una composizione è anche il copista, seleziona **Copia manoscritta**  e non **Manoscritto autografo**. 

Se sono presenti più categorie di fonti, ripeti il gruppo "Descrizione del materiale" per selezionare e descrivere ciascun tipo di fonte. 

Se la tua fonte è una riproduzione meccanica (per esempio una fotocopia), segui questi passi:

1. Seleziona il tipo più appropriato: **Manoscritto autografo**, **Copia manoscritta**, ecc. (ossia, seleziona il tipo che vale per la fonte originale)
2. Seleziona il tipo di riproduzione nel campo **Tecnica di stampa (340 $d)**