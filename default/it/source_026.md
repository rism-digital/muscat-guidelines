### Impronta (026)

L'identificatore dell'impronta è impiegato per facilitare l’identificazione di libri antichi creando gruppi di caratteri provenienti da posizioni specifiche di specifiche pagine di un libro.

**Impronta non analizzata  (026 $e)**

Inserisci l'intero identificatore d'impronta.

Le linee guida pubblicate in merito e sviluppate dall'Institut de Recherche et d’Histoire des Textes e la National Library of Scotland possono essere consultate in linea: in [inglese, francese e italiano](http://edit16.iccu.sbn.it/web_iccu/info/en/Impronta_notiziario.htm), e in [tedesco](https://katalogbeta.slub-dresden.de/id/0001617101/#detail).

##### Esempio  
n?n, n;t, v.at BeDr C 1695R

Gli elementi dell'impronta possono essere inseriti in diversi sottocampi, a seconda dello standard di descrizione:

**Primo e secondo gruppo di caratteri  (026 $a)**

Inserisci i caratteri che appartengono al primo e al secondo gruppo.

**Terzo e quarto gruppo di caratteri  (026 $b)**

Inserisci i caratteri che appartengono al terzo e al quarto gruppo.

**Data (026 $c)**

Inserisci la data se è espressa come parte di un identificatore d'impronta.

**Numero del volume o parte  (026 $d)**

Inserisci il numero del volume o della parte (ossia sezione) se è espresso come parte di un identificatore d'impronta.
