### **Parti staccate, estensione (590)**  

Qui puoi riportare le parti staccate conservate e la loro cartulazione/paginazione.

**Parti staccate esistenti (590 $a)**

**Obbligatorio se la fonte contiene parti staccate.**

Inserisci qui le parti esistenti e il numero di parti utilizzando la lista di abbreviazioni RISM per gli strumenti.

L’iniziale è minuscola per le parti strumentali, maiuscola per le parti vocali. L’ordine per elencare le parti staccate è il seguente, iniziando dall’estensione più acuta fino alla più grave:  

- Parti vocali soliste. Inizia il campo con  **Solo:**
- Parti corali. Inizia il campo con **Coro:**
- Strumenti soli
- Archi
- Basso continuo
- Legni
- Ottoni
- Altri strumenti

Se non sono disponibili dettagli sul nome di una parte, si prega di inserire l'espressione inglese  **no further indication**.  

Casi particolari:

- Basso continuo: se è presente un basso cifrato, inserisci lo strumento seguito da **.fig** , ad es. **b.fig** , **bc.fig** , **org.fig** , ecc. (ma vedi le tabelle nella sezione **Basso numerato in partitura e/o nelle parti** con istruzioni per campi correlati). 
- Strumento non presente nella lista delle abbreviazioni RISM: scrivi per esteso il nome dello strumento.
- Si possono scrivere per esteso strumenti, denominazioni o accordature inusuali (ad esempio, cor in D|x); nel campo **Organico (594)**, però, prova se possibile a standardizzare lo strumento secondo la lista di abbreviazioni RISM per gli strumenti (ad esempio, cor in E|b).
- Parte per uno strumento a tastiera con un testo sottoposto: inserisci **pf with text** (oppure **org with text, keyb with text** ecc.). La stessa cosa va inserita nel campo **Organico (031 $m)**.

#### Estensione (parti) (590 $b)

Inserisci il numero di pagine, carte o fascicoli. Utilizza un solo metodo di numerazione. Scegli tra le seguenti abbreviazioni:

- **f** per carta 
- **p** per pagina
- **lvs** (leaves) per foglio
- **fds** (folds) per fascicolo. 
  

Con questo sistema, un **lvs** corrisponde a due **f** , mentre un **fds** significa almeno un **lvs**. Indica altre unità (come la conversione tra carte e pagine) nel campo **Nota generale (500)**.

Puoi anche indicare pagine o carte singole all’interno di una raccolta manoscritta, ad esempio **p. 5-6** o **f. 4r-4v**.

**Esempi** : Esistono due modi diversi per elencare le parti.

*Esempio 1*: Una famiglia di strumenti su ciascuna riga con una virgola che separa i singoli strumenti. Il campo va ripetuto per ciascuna famiglia di strumenti.

**Parti staccate esistenti (590 $a)**: Solo: S 1, 2 (2x), A, T, B  
**Estensione (parti) (590 $b)**: 3, 2, 2, 3, 3, 4 p.

**Parti staccate esistenti****  (590 $a)**: Coro: S, A, T B  
**Estensione (parti) ****(590 $b)**: 4, 4, 4, 4 p.

**Parti staccate esistenti****  (590 $a)**: vl 1, 2, vla, vlc, b (= bc)  
**Estensione (parti)**** (590 $b) **:**  ** 4, 4, 3, 4, 2 p.

**Parti staccate esistenti****  (590 $a)**: ob 1, 2, cl 1, 2 in B|b  
**Estensione (parti)**** (590 $b)**: 2, 2, 2, 2 p.

**Parti staccate esistenti****  (590 $a)**: tr 1 and 2 in B|b   
**Estensione (parti)**** (590 $b)**: 2 p.  
  
**Parti staccate esistenti****  (590 $a)**: org (incpl)  
**Estensione (parti)**** (590 $b)**: 8 p.

 

*Esempio 2*: Tutto su una riga con una virgola a separare i singoli strumenti e un punto e virgola a separare le famiglie di strumenti (ma alcuni utenti sono confusi da questo sistema)  

**Parti staccate esistenti****  (590 $a)**: Solo: S (2x), A, T, Bariton, B; Coro: S; vl 1, 2, vla, vlc, cb (incpl); fl 1, 2, ob; cor 1 and 2  
**Estensione (parti)**** (590 $b)**: 2, 2, 2, 3, 3, 3; 3; 5, 5, 3, 2, 1; 4, 3, 4; 2 f.

####  

**Informazioni supplementari**

Informazioni supplementari (brevi osservazioni) riguardo ad esempio il numero o la completezza delle parti staccate possono essere aggiunte tra parentesi immediatamente dopo la denominazione della parte

- Se hai più copie della stessa parte, scrivi il numero e poi inserisci l’estensione di ciascuna parte. Esempio: **(2x)**
- **(= bc)**: la parte è una parte di basso continuo
- **(incpl)**: la parte è incompleta  
- Utilizza una sbarra ( **/** ) per unire due elementi: **bc (2x/incpl)**
- Se una parte contiene musica per più strumenti, utilizza **and**. Esempio: **tr 1 and 2**
- Puoi includere l’accordatura: **cl 1, 2 in B|b **