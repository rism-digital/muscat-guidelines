#### Nome di ente (MARC 110 $a; ISDIAH 5.1.2)

Questo campo crea un punto d’accesso autorizzato che identifica univocamente l’istituzione che possiede dei beni archivistici.

**Nome di ente (110 $a)**

Inserisci il nome attuale dell’istituzione nella lingua locale. Se la lingua originale è scritta in un alfabeto non latino, scrivila in forma traslitterata.

Se la biblioteca, l’archivio o il centro di documentazione sono parte di un’istituzione più vasta, indica il nome dell’istituzione sovraordinata e indica di seguito l’unità subordinata, separandola con una virgola. 

_Esempi_:  
Privatsammlung Cees Verheijen  
Private collection Christopher Hogwood  
Llyfrgell Genedlaethol Cymru  
Norges musikkhøgskole, Biblioteket  
ERESBIL - Musikaren Euskal Artxiboa  
Gosudarstvennaja publičnaja istoričeskaja biblioteka Rossii

#### Istituzione subordinata** (110 $b)**

Inserisci il nome dell'unità subordinata dell'istituzione principale.

**Luogo (110 $c)**

Inserisci la località dove si trova l’istituzione. Se la lingua originale è scritta in un alfabeto non latino, scrivila in forma traslitterata. 

**Sigla (110 $g)**

Questo campo è per le sigle delle biblioteche RISM, che sono specifiche e inalterabili. **Le sigle sono assegnate dalla Redazione centrale RISM** consultando i gruppi di lavoro nazionali RISM.

Le sigle delle biblioteche sono composte di tre parti: un’abbreviazione per il paese, una per la città e una per l’istituzione. In alcuni casi, l’abbreviazione per l’istituzione può essere omessa (ad esempio: D-B). Le abbreviazioni per il paese e la città sono sempre in lettere maiuscole e l’abbreviazione per l’istituzione è sempre in lettere minuscole. Il codice del paese è separato dagli altri dettagli con un trattino. Il codice del paese è quasi sempre ripreso dalla lista internazionale di codici di immatricolazione per i veicoli curata dalle Nazioni Unite. I codici delle città e delle istituzioni sono creati dalla Redazione centrale RISM.

Se un’istituzione cambia nome, mantiene la medesima sigla (ad esempio: CZ-Bu).

_Esempi_:  
GB-Cu = United Kingdom, Cambridge, University Library  
F-Pn = France, Paris, Bibliothèque nationale de France, Département de la Musique.

In caso di collezioni private, il cognome del proprietario è aggiunto al codice della città in lettere minuscole.

_Esempio_:  
I-PEbattisti = Italia, Perugia, Biblioteca privata Renzo Battisti.

RISM utilizza le sigle delle biblioteche dalla sua fondazione nel 1952 in tutte le sue pubblicazioni e cataloghi. Le sigle sono anche utilizzate in tutte le correnti enciclopedie musicali internazionali e in pubblicazioni musicologiche.