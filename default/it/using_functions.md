### **La barra di menu superiore**

**Amministrazione** collega alla configurazione MARC, che ti permette di visualizzare tutti i campi MARC utilizzati in Muscat (per le fonti e per le liste di voci d’autorità).

**Lingue** ti permette di cambiare la lingua di Muscat.

Il  **Dashboard**  visualizza le tue schede Muscat più recenti.

**Commenti** ti permette di vedere tutti i commenti allegati alle schede Muscat. Puoi visualizzare commenti di tutti gli utenti e commentare qualsiasi scheda. Menziona un altro utente digitando @ seguito dal nome, per farlo partecipare alla conversazione.

**Cartelle**  ti permette di visualizzare tutte le cartelle create da utenti Muscat.

La **Ricerca per categorie** ti permette di effettuare ricerche sulle medesime fonti ma con più criteri di ricerca: una ricerca semplice con dei limiti e una ricerca avanzata con molti campi a disposizione. Se sei abilitato a modificare una scheda che vedi nella ricerca per categorie, comparirà un collegamento che ti porta alla modalità di redazione Muscat. Altrimenti, ritorna a Muscat facendo clic su  **Catalogazione**. **Home** ti riporta alla pagina web dell'Editorial Center RISM.

La pagina  **Fonti** è la pagina principale dalla quale puoi accedere alle schede bibliografiche con la descrizione delle fonti.

**Indici** ti porta a tutte le liste di voci d’autorità, ai vocabolari controllati e agli indici di Muscat. Consulta le  **Regole di catalogazione generali: Indici** per maggiori informazioni.

**Documentazione** ti permette di visualizzare tutte le regole di catalogazione su una pagina. È qui che ti trovi in questo momento.



### Gruppi e impostazioni in modalità di redazione

Questo riguarda le azioni che puoi intraprendere quando redigi una scheda per una fonte.

La colonna di navigazione a destra permette di navigare a specifiche sezioni della scheda, così come di salvare e visualizzare il tuo lavoro.

Utilizza **i collegamenti** in cima per navigare a una sezione della scheda. Redigendo una singola sezione, il tuo lavoro verrà conservato se passi a una sezione diversa o se fai clic su **Mostra tutti i gruppi**. (Ma ricorda di salvare il tuo lavoro prima di lasciare la modalità di redazione!)

**Mostra tutti i gruppi** ti permette di visualizzare tutte le sezioni della scheda. Questo è utile quando desideri tornare a redigere l’intera scheda dopo aver lavorato su un gruppo specifico.

**Mostra anteprima** ti permette di visualizzare la scheda senza salvarla. Per tornare alla modalità di redazione, fai clic su **Nascondi anteprima**.

**Salva e continua** ti permette di salvare il tuo lavoro e proseguire nella modalità di redazione. Salva di frequente per evitare di perdere il tuo lavoro. Al primo salvataggio viene automaticamente assegnato un numero RISM.

**Valida record** controlla se vi sono errori nella scheda.

**Salva e continua** ti permette di salvare il tuo lavoro e rimanere nella modalità di redazione. Salva di frequente per evitare di perdere il tuo lavoro. Quando una scheda è salvata per la prima volta, le viene attribuito automaticamente un numero RISM.

**Salva ed esci** ti porta indietro alla schermata precedente e salva il tuo lavoro.

**Annulla** ti porta indietro alla schermata precedente senza salvare il tuo lavoro.

**Mostra lo storico** ti permette di visualizzare, ripristinare e cancellare versioni precedenti della scheda. Fai clic su **Mostra tutti i gruppi** per tornare alla modalità di redazione e a ogni eventuale modifica non salvata.

**Aggiungi una nuova immagine** ti permette di caricare piccole immagini (solitamente filigrane, esempi di calligrafia o rilegature) da allegare alle tue schede. Tutte le immagini si trovano nel menu **Indici** alla voce **Oggetti digitali**.

### Bottoni nella modalità di redazione

**Lente d’ingrandimento**: Fai clic qui per effettuare una ricerca nella lista di voci d’autorità collegata a questo campo. Si aprirà una nuova finestra. Dopo che hai trovato quello che cerchi, fai clicc su  **Select ** (seleziona) per trasferire i dati alla tua scheda.

**Punto interrogativo (?)**: Vengono visualizzate le regole di catalogazione RISM per questo campo.

**Segno più (+)**: I campi ripetibili hanno un segno più (+). Fai clic sul + per creare un nuovo campo vuoto. All’interno di un gruppo i campi possono essere ordinati manualmente facendo clic e trascinandoli.

**Cestino**: Cancella un campo facendo clic sul cestino.

**Freccia**: Fai clic sulla freccia per espandere o nascondere un campo.

**Aggiungi un gruppo**: Questo bottone si trova alla fine della sezione  **Descrizione del materiale**. Con più gruppi puoi associare diverse date, formati, filigrane, nomi, istituzioni ecc. a diversi tipi di fonti (o qualsiasi altro modo da te scelto per descrivere il tuo materiale). Alcuni di questi campi, come  **Nome aggiuntivo di persona****  (700),  ****Nome di ente aggiuntivo****  (710) **, e ** Nota generale**** (500)** si trovano anche altrove nei modelli per le fonti. Usa il buon senso per decidere dove collocare queste informazioni: si riferiscono all'intera fonte, oppure soltanto a questo gruppo di materiale?

### Altre funzioni nella modalità di redazione

**Autocompletamento**: Se un campo contiene una chiave, significa che è collegato al file d’autorità o indice. Inizia a digitare e utilizza l’autocompletamento per aiutarti.

**Aggiungere nuovi nomi, titoli, termini standard, ecc.**: Se non trovi quello di cui hai bisogno nel file d’autorità o indice, inserisci semplicemente il nome o titolo che desideri. Non appena fai click su un altro campo, compare un bordo arancione attorno ai campi e vedrai una casella da spuntare con la dicitura “Conferma l’inserimento di un valore nuovo” (Confirm the insertion of a new value). Fai click su questa casella per confermare. Per i nomi di persona, comparirà un campo chiamato **Data di nascita e di morte**. Compila questo campo, se possibile, perché aiuta la Redazione centrale a creare una nuova scheda d’autorità. Quando salvi, il nome o titolo verrà aggiunto automaticamente al file d’autorità. Vedi anche nelle **Regole generali di catalogazione** sotto **Persone**.

**Campi obbligatori e validazione**: Quando inizi una nuova scheda, i campi più importanti sono già aperti e pronti ad accogliere la tua immissione. I campi a sfondo giallo sono obbligatori. Se salvi senza riempire uno di questi campi, apparirà un bordo rosso attorno ai campi che richiedono la tua attenzione, e le sezioni che contengono questi campi compariranno in rosso sulla colonna di navigazione a destra. In caso non vi sia alcuna informazione per riempire un campo obbligatorio, si può ignorare la validazione spuntando una casella nella colonna di navigazione.



### Azioni nella modalità di visualizzazione   

Questo riguarda azioni che puoi fare mentre visualizzi l'intera scheda.

**Crea**: Questo ti porta alla pagina di selezione del modello, a partire dalla quale puoi creare una nuova scheda.

**Ritorna all’indice:** Questo ti riporta alla lista completa di tutte le fonti musicali.

**Modifica**: Se sei abilitato alla redazione della scheda, vedrai questo bottone di modifica.

**Duplica**: Nella modalità di visualizzazione, una scheda può essere duplicata facendo clic su questo bottone. Se necessario, puoi ora riempire il campo **Notizia principale** **(773)** per collegare la scheda alla scheda principale della raccolta.
