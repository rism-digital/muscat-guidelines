### Descrizione fisica** (300)**

**Campo obbligatorio. **

Questo campo riporta il numero di oggetti, il formato e (per tutti i tipi di oggetti tranne le parti staccate) l’estensione. 

Nota che l’intera sezione **Descrizione del materiale** è ripetibile, come pure il campo **Descrizione fisica (300)** e il sottocampo **Categoria di fonte, estensione (300 $a)**. Perciò sei libero di creare una sezione **Descrizione del materiale** per ogni formato, oppure di elencare ogni formato in una riga separata nella **Descrizione fisica****  (300)**.

Poniamo il caso di 1 partitura e 10 parti. Per catalogare in profondità, creare un gruppo  **Descrizione del materiale** per la partitura e un gruppo  **Descrizione del materiale** per le parti permette di assegnare diverse date, copisti, filigrane e altre informazioni soltanto alla partitura o soltanto alle parti (puoi anche descrivere le parti in gruppi più piccoli, se necessario). Se la data, il copista ecc. sono uguali per la partitura e per le parti, o se non desideri tale profondità di catalogazione, è sufficiente elencarle una sotto l’altra nel campo  **Descrizione fisica****  (300) **. Puoi riportare dimensioni diverse ripetendo il campo ** Descrizione fisica**** (300)**.   
    

**Categoria di fonte, estensione (300 $a)**

Il campo **Categoria di fonte, estensione (300 $a)** si compone di tre elementi: **oggetti, formato, estensione**. Nota che l’estensione non viene indicata per parti staccate, incluse parti intavolate; l’estensione delle parti staccate è riportata nel campo **Parti staccate (590)**. Utilizza la terminologia inglese riportata nell'elenco.

**Oggetti** : Specifica il numero di oggetti posseduti. Utilizza **X** per indicare un numero ignoto di oggetti.

**Formato** : Utilizza uno dei seguenti:  
Generici:

- **part(s):** La notazione di una composizione per uno strumento o una voce indipendentemente dal numero di righi per sistema (pianoforte, organo, pianoforte a quattro mani)
- **score(s):** Contiene tutti gli strumenti e/o voci di una composizione, purché comporti più di una persona per l’esecuzione. Questo comprende composizioni per voce e accompagnamento. 
Tipi di partitura:  

- **vocal score(s)****:** Parte o parti vocali con l’accompagnamento arrangiato per uno strumento a tastiera.  
- **k**** eyboard score(s):** Gli strumenti sono arrangiati per uno strumento a tastiera (sono assenti parti vocali). Indica l’estensione immediatamente di seguito indipendentemente dal numero di righi in ciascun sistema.  
- **chorus score(s)**: Una partitura che contiene solo le parti vocali.
- **particella(s)**: Uno schizzo o abbozzo di una composizione in forma di partitura abbreviata o condensata.  
- **short score(s)**: Ogni altro tipo di partitura ridotta, condensata o abbreviata.
Categorie speciali:  

- **tablature part(s)**: Il tipo d’intavolatura, se noto, va menzionato nel campo **Osservazioni (500).**  
- **tablature score(s)**
- **choirbook(s)**: Un libro in cui tutte le voci di una composizione sono scritte separatamente in modo che il coro possa leggere la musica da un unico libro.
- **sketch(es)**: Da utilizzare per schizzi se la categoria della fonte non può essere determinata in modo più preciso.  
- **text document(s)**: Utilizza per libretti, trattati e ogni altro tipo di documento testuale. Una nota nelle **Osservazioni (500)** può essere necessaria.  
- **prompt book** : Un documento (una partitura condensata o un documento testuale) utilizzato dal suggeritore per una composizione teatrale.  
- **table book(s)**: parti disposte sulla pagina in modo che tutti gli esecutori possono leggere dal libro seduti attorno a un tavolo.
Altre categorie:  

- **various** : Utilizza per notizie principali (schede madri) di raccolte se la raccolta comprende diverse categorie di fonti (come una partitura e una riduzione per tastiera).
- **other** : Utilizza se non è valida nessuna delle categorie sopra elencate. In questi casi, aggiungi una nota esplicativa nel campo **Nota generale (500)**. Il numero di oggetti e l’estensione non sono obbligatori.  

Se hai una parte-guida per il direttore, utilizza qui  **part**  o  **parts**  e inserisci  **conductor part**  nel campo  **Parti staccate****  (590).**

**Estensione** : Inserisci il numero di pagine, carte o fascicoli. Scegli tra le seguenti abbreviature: **f** per carta, **p** per pagina, **lvs** (leaves) per foglio, e **fds** (folds) per fascicolo. Con questo sistema, un **lvs** corrisponde a due **f** , mentre un **fds** significa almeno un **lvs**.

Puoi anche indicare singole pagine o carte all’interno di una raccolta manoscritta. Utilizza un solo sistema di numerazione. Indica altre unità (ad esempio la conversione tra carte e pagine) nel campo **Osservazioni (500)**. Se indichi recto e verso, utilizza sia **r** che **v**. 

Non indicare qui l’estensione di parti staccate. L’estensione è riportata nel campo **Parti staccate esistenti (590)**.

_Esempi_:  
1 score: 35 p.  
1 score (2x): 2, 2 f.  
1 short score: 8 f.  
1 tablature score: p. 5-8  
1 keyboard score: f. 2r-4v  
various: 101 p.  
5 parts  
1 part  
other: 10 p.  
other

_Esempi di diversa paginazione:_  
La prefazione è numerata I-VIII, seguita da 25 pagine di musica

- VIII, 25 p.

Una carta è numerata, la prefazione è numerata I-VIII, seguita da 25 pagine di musica

- 1 f., VIII, 25 p.

Una carta non.è numerata, la prefazione è numerata I-VIII, seguita da 25 pagine di musica

- [1] f., VIII, 25 p.

La paginazione cambia, senza interrompersi, da numeri romani a cifre arabe 

- XII p., p. 13-36

 

Pagine bianche o numerazioni irregolari possono essere menzionate nel campo **Nota generale (500)**.

- f. [1] bianca
- f. [2] bianca
- p. 272 ricorre due volte

#### **Altri dettagli sul materiale (300 $b) **

Riporta la presenza di illustrazioni e altri elementi supplementari. Inserisci i dati usando la tua lingua di catalogazione. 

Ecco alcuni esempi: 

- pubblicità

- frontespizio inciso

- antiporta

- illustrazioni

- lista di sottoscrittori

- lista di sottoscrittori con pagamento anticipato ("Praenumeration", comune in Germania)

- ritratti

- simbolo dell'editore

- marca tipografica

- vignetta
**Dimensioni (300 $c)**

Inserisci le dimensioni della fonte (altezza x larghezza in cm). Frazioni di centimetri possono essere indicate dopo un punto o dopo una virgola. Una seconda serie di misure può essere indicata tra parentesi. Se vi sono più di due dimensioni diverse, inserisci l'espressione inglese  **Different sizes**. Ulteriori specificazioni possono essere aggiunte nel campo **Nota generale (500)**. Indica le dimensioni di formato come **octavo** , **quarto** ecc. nel campo **Formato librario (340 $m)**. 

_Esempi_:

25,5 x 30,5 cm  
36 x 25.5 cm  
25.5 (21.5) x 32 (28.5) cm  
Different sizes

Per oggetti stampati, se vuoi puoi inserire le dimensioni dello specchio di stampa. Utilizza indicazioni come "printed area" (specchio di stampa) o "plate mark" (impronta della lastra). Separa queste misure dalle misure della fonte con un punto e virgola. Se le dimensioni variano, prendi la misura di due pagine: il frontespizio e la prima pagina di musica (compresa, se occorre, l'indicazione di quale parte è stata misurata). 

  

_Esempi_:  
20 x 16 cm; plate mark 18 x 15,5 cm

Plate mark, title page: 20.2 x 27.7 cm; plate mark, music: 20.4 x 28.2 cm

Printed area, title page: 20.2 x 27.7 cm; printed area, music: 20.4 x 28.2 cm 