### **Sigla della biblioteca (852)**

Questo campo riporta informazioni sulla biblioteca o l’istituzione che possiede l’oggetto.

#### Sigla della biblioteca (852 $a) 

**Campo obbligatorio.**

Inserisci la sigla della biblioteca che possiede la fonte. Questo campo è collegato alla lista di voci d’autorità **Istituzioni**.

#### Dipartimento (852 $b) 

Inserisci informazioni più specifiche sulla collocazione, in particolare per le biblioteche più grandi, se non sono contenute nella sigla stessa. Inserisci il nome del dipartimento nella lingua locale. Puoi includere una traduzione tra parentesi quadre nella tua lingua di catalogazione.

   
_Esempli:_  
Music Department  
Collezioni speciali  
Zakład Zbiorów Muzycznych [Music department]

#### Provenienza (852 $z) 

Questo campo può essere usato per riportare il nome di una collezione speciale, come un fondo, lascito, donazione, carte, archivio, _Nachlass_, o simili, di cui fa parte la fonte. 

Inserisci i dati usando la lingua locale dell'istituzione. Puoi aggiungere tra parentesi quadre una traduzione nella tua lingua di catalogazione. 

_Esempio_:  
Sammlung Hanns J. Eller 

Nota: Riporta eventuali ex libris nel campo **Nota di provenienza** **(561)**.

#### **Materiale conservato (852 $q)**

Questo campo è disponibile nelle informazioni di possesso per edizioni musicali a stampa. Se la tua copia è incompleta, inserisci le parti (utilizzando le abbreviazioni RISM) o il volume che possiedi. Se sai che la tua copia è completa, è utile scrivere **complete**  in questo campo. Utilizza il termine inglese. La completezza riguarda in particolare la presenza di tutte le parti o volumi che si attendono; altri tipi di incompletezza (ad esempio, se una partitura o una parte sono mancanti mancante di alcune pagine) vanno indicati in una nota.

Parti mancanti vanno indicate nel campo  **Nota generale** **(500)**.

_Esempi:_  
vl only  
Coro S, A, B only  
vol. 1, 3 only  
complete

#### Segnatura (852 $c) 

**Campo obbligatorio.**

Inserisci la segnatura (o collocazione) in questo campo. Trascrivi quanto più precisamente possibile, comprese spaziatura e punteggiatura. Inserisci le segnature coerentemente all’interno di uno stesso fondo bibliotecario. Indica caratteri in apice con **|** (la barretta verticale). Se non è presente alcuna segnatura, inserisci **[without shelfmark]**. Inserisci segnature aggiuntive nel campo **Altra segnatura (591)**.

_Esempi:_  
Ms Mus 165/6  
Mus.ms. 743  
Th.mus.A 5  
P 7 G 359  
Vm|1 805  
[without shelfmark]

#### Segnatura vecchia (olim) (852 $d) 

Inserisci segnature antiche, non più valide o in disuso (olim). Inserisci in ogni nuovo campo una sola segnatura vecchia. 