### Titolo diplomatico (245 $a)

#### **Campo obbligatorio.**  

Inserisci il titolo esattamente come compare nella fonte (il titolo diplomatico). In pratica, questo include ogni informazione presente sulla pagina, come il nome del compositore o altre indicazioni. Per edizioni musicali a stampa, includi tutto ciò che si trova sul frontespizio, compresi i dati editoriali.

Trascrivi il titolo integralmente. Non abbreviare. Indica l’inizio di una nuova riga con **|** (la sbarretta verticale) con un singolo spazio prima e dopo. Indica caratteri in apice con **|** senza uno spazio prima di ogni carattere in apice. Ogni carattere in apice deve essere preceduto da un **|** , ad esempio: 1|m|o. Lettere indicate con il segno diacritico 'macron' possono essere scritte per esteso: m[m]

Includi l’indicazione sulla collocazione del titolo tra parentesi quadre all’inizio del campo. Utilizza sempre termini in inglese, seguiti da due punti. Racchiudi dati supplementari tra parentesi quadre. Utilizza un punto esclamativo tra parentesi quadre **[!]** oppure **[sic]** per indicare un’ortografia insolita o scorretta.

Per edizioni musicali a stampa, puoi indicare elementi decorativi tra parentesi quadre, ad esempio:

[in red ink:]  
[printer's mark]  
[vignette]

Se non è presente alcun titolo, inserisci l'espressione inglese: **[without title]**

Vedi anche la lista di **Termini standard**.

_Esempi_:  
[title page:] Vesperae | chorales unà cum | organo cantandae | pro | Choro Ingolstadiensi,  
[without title]   
[caption title, f. 1r:] Claver [sic] [illegible] von Wartensee | Frankfurt 9 Oct. 1829.  
[cover title:] XII | Divertimentous [!]  
[cover title:] Offertorium in C | a | Canto, Alto, Tenore, Basso | Violino 1|m|o et 2|d|o | Viola | Clarinetto 1|m|o et 2|d|o | Corno 1|m|o et 2|d|o | Fagotto 1|m|o et 2|d|o | Clarino 1|m|o et 2|d|o | Timpani | Organo et Violon | Jos. Eibler 