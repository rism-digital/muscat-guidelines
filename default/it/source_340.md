**Tecnica di produzione speciale (340)**

Questo campo riporta informazioni sulla descrizione fisica per un documento la cui produzione ha coinvolto mezzi tecnici, e la descrizione del formato per materiali a stampa.

**Tecnica di stampa (340$d)**

#

Puoi indicare qui la tecnica o le tecniche usate nella produzione della fonte. Se hai bisogno di aggiungere un termine che non è sulla lista, prendi contatto con l'Editorial Center.

- **Autografia**: procedimento litografico (da non confondere con manoscritti autografi)
- **Stampata da computer**
- **Incisione**
- **Facsimile**: una riproduzione effettuata con l’intenzione di simulare il più precisamente possibile l’apparenza fisica di un oggetto preesistente. (Questo non si riferisce a edizioni commerciali in facsimile, che si possono inserire tra la Bibliografia.)
- **Litografia**
- **Stampa offset**
- **Fotoriproduzione**: comprende la cianotipia, la diazotipia ecc.
- **Riproduzione**: comprende vari tipi di riproduzione meccanica, come fotocopia, xerocopia, eliografia
- **Trasparente**
- **Dattiloscritto**
- **Stampa tipografica**: comprende musica stampata utilizzando caratteri mobili
- **Xilografia**

Ogni aggiunta o commento sulla tecnica di riproduzione può essere spiegato nel campo **Nota generale (500 $a)**.

Se una fonte comprende più tecniche di riproduzione, puoi ripetere il campo per indicare ciascuna tecnica. Aggiungi una nota esplicativa nel campo  **Nota generale (500 $a)**.

##### Esempio  
Un’incisione musicale con un frontespizio litografato:  
**Tecnica di stampa** (340 $d): Incisione  
**Tecnica di stampa**  (340 $d): Litografia  
**Nota generale**  (500 $a): Musica incisa. Frontespizio litografato.



#### Formato librario (340 $m)

Seleziona il formato del libro risultante dalla piegatura di una carta per formare un fascicolo o segnatura (ad esempio, il formato di una carta piegata una volta è in folio, due volte in quarto, tre volte in ottavo). Seleziona dalle seguenti opzioni:

- **2°**: in folio, fo

- **4°**: in quarto, 4to

- **8°**: in octavo, 8vo

- **12°**: in duodecimo, 12mo

- **16°**: in sextodecimo, 16mo

- **18°**: in octodecimo, 18mo

- **20°**: in vigesimo, 20mo

- **24°**: in vigesimo-quarto, 24mo

- **obl. 2°**: in folio oblungo

- **obl. 4°**: in quarto oblungo

- **obl. 8°**: in octavo oblungo
