#### Catalogo delle opere (690 $a) 

Inserisci il titolo abbreviato per il catalogo tematico o catalogo delle opere (ad esempio, **BWV**). Questo campo è collegato alla banca-dati **Bibliografia** / **Cataloghi tematici**. Si possono aggiungere qui dei cataloghi non ancora presenti nella banca-dati.

#### Numero/pagina (690 $n) 

**Campo obbligatorio se “Catalogo tematico” è riempito.**

Inserisci il numero di catalogo da un catalogo tematico o catalogo delle opere, oppure il numero di pagina corrispondente a quella composizione in quel catalogo. Il RISM Editorial Center decide la forma di citazione più appropriata, secondo lo stile usato nel catalogo. Lo stile di citazione è spiegato nella voce corrispondente nella banca-dati **Bibliografia/Cataloghi tematici**. Se la fonte contiene solo un movimento di una composizione, indica il numero del movimento dopo una sbarra (/). Scrivi **deest** se la composizione non è elencata nel catalogo delle opere del compositore.