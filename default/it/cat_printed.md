## Copertura delle edizioni musicali a stampa in RISM

RISM ambisce a documentare edizioni musicali a stampa dai primordi della stampa musicale fino al 1900 circa.

Nel corso del XX secolo e fino ad oggi si è assistito a un forte incremento della pubblicazione e distribuzione commerciale della musica. La quantità di musica considerata "rara" o non documentata altrove è molto minore rispetto ai secoli precedenti. La musica pubblicata da editori moderni, stampata in ampie tirature, facilmente disponibile, e destinata dai gestori di biblioteche a un uso pratico è documentata più opportunamente in banche-dati collettive come [WorldCat](http://www.worldcat.org/).

RISM può considerare caso per caso l'opportunità di documentare musica pubblicata nel XX secolo da editori scomparsi o editori minori e regionali d'importanza storica; o anche edizioni moderne incluse nel contesto della catalogazione di un'intera collezione di valore storico, ad esempio la biblioteca privata di un individuo.

## Quando inserire una nuova scheda (edizioni musicali a stampa)

RISM tratta ogni manoscritto come un oggetto unico e perciò ogni manoscritto la la sua scheda RISM. Il materiale a stampa è però differente, in quanto si possono descrivere copie multiple della stessa edizione utilizzando la stessa scheda (aggiungendo semplicemente i tuoi dati di possesso), ma varianti significative richiedono la creazione di una nuova scheda.

Qui di seguito si offre una guida per decidere quali varianti giustificano una nuova scheda e quali no. (Questa sezione riprende ampiamente da [Descriptive Cataloging of Rare Materials (Music)](http://rbms.info/dcrm/)).

**È necessaria una nuova scheda** se il tuo oggetto mostra una o più delle differenze seguenti, in confronto alla scheda RISM esistente:

-

**Contenuto diverso**: Differenze nel titolo o negli autori/contributori. Dati editoriali che indicano correzioni, revisioni, ampliamenti, abbreviazioni o l'inclusione di materiale supplementare.

- **Editore diverso**.
-

**Diversa presentazione tipografica**: Cambiamenti nell'estensione. Modifica del formato bibliografico o musicale. Differenze nel cambio di righe e nel richiamo (nel paragone tra copie diverse).

-

**Statuto editoriale diverso**: Un frontespizio originale è stato cancellato e rimpiazzato. Una nuova etichetta copre i dati di pubblicazione, distribuzione, produzione ecc. Le pagine originali sono state pubblicate in una nuova coperta che reca informazioni più recenti di quelle riportate sul frontespizio. È stato aggiunto un frontespizio di una serie.

-

**Numero di lastra e/o numero editoriale diverso**.

**Non creare una nuova scheda** se il tuo oggetto mostra una delle differenze seguenti. (Se il tuo oggetto mostra più di una di queste differenze, devi decidere se è necessaria una nuova scheda.)

-

Diversa menzione di (ri)stampa: ad esempio, "Fifth printing"

-

Diverso stampatore o altro realizzatore ma stesso editore

-

Diversa data di stampa ma identica data di pubblicazione

-

Diversa coperta dell'editore che non offre prove di un'unità editoriale diversa (ad esempio, un cambio di colore nel tessuto)

-

Diversa rilegatura

-

Pubblicità o cataloghi editoriali diversi (a meno che non siano parte integrante della pubblicazione)

-

Correzioni effettuate in corso di stampa (nella stessa impressione, "stop-press corrections")

-

Presenza o assenza di un foglio di errata corrige



Queste regole comportano che la stessa scheda sarà utilizzata per rappresentare molteplici impressioni, stati, e varianti di rilegatura relative a una stessa edizione o emissione. Nelle tue note di possesso puoi inserire dettagli sulle varianti e informazioni specifiche relative al tuo esemplare.

#### Esempi:

1. Stai considerando il numero RISM 1001031016: Beethoven, "Adelaide," op. 46, senza data, Bonn, N. Simrock, testo in tedesco e francese. Errore di ortografia sul frontespizio: "à une vois [!] Seule".

1.

Esemplare 1: Dati editoriali identici ma correzione dell'ortografia. Di per sé non sarebbe necessaria una nuova scheda, ma è aggiunto il testo anche in italiano. **È necessaria una nuova scheda** (contenuto diverso/espansione). Risultato: 1001031017

2.

Esemplare 2: Come l'esemplare 1, ma con l'aggiunta di un prezzo inciso sul frontespizio.  **Non creare una nuova scheda** (non ci sono prove per una unità editoriale separata). Aggiungi le tue note di possesso e menziona in quella sede il prezzo.

3.

Esemplare 3: Come il numero RISM 1001031016 (ma con la correzione ortografica), ma con la menzione di un nuovo editore: "chez L. PLATTNER à ROTTERDAM."  **È necessaria una nuova scheda** (diverso statuto editoriale). Risultato: 1001031022



2. Stai considerando il numero RISM 990055558 (A/I: R 2226): Romberg, Airs variés, op. 17, Offenbach, Jean André.

1.

Esemplare 1: il titolo è identico ma un'etichetta è stata incollata sopra i dati editoriali: "Imported by William Forster...Strand." Riesci a vedere che l'etichetta ricopre l'informazione riguardante Offenbach/André.   **È necessaria una nuova scheda** (diverso statuto editoriale/un'etichetta copre i dati editoriali originari). Risultato: 1001031194

3. Stai considerando il numero RISM 990024126 (RISM A/I: G 5286). La scheda RISM riguarda una serie di varie sinfonie. Ogni sinfonia è disponibile come una pubblicazione separata con numeri di lastra successivi, uscite come _livres _1, 2 e 3.

1.

Opzione 1, la soluzione veloce: Se la tua biblioteca ha solo uno degli oggetti parte della serie, **aggiungi le tue informazioni di possesso** e nel campo "Materiale conservato" annota quale sinfonia (livre) possiedi.

2. Opzione 2, la soluzione migliore, ma che richiede più tempo:  **Informa l'Editorial Center** di questa scheda e divideremo la scheda in tre, una scheda per ciascuna sinfonia. Poi, aggiungi la tua scheda di possesso alla scheda bibliografica della sinfonia che è conservata nella tua biblioteca.

## Titoli uniformi per edizioni musicali a stampa

### Titoli propri
Edizioni musicali a stampa hanno titoli propri molto più spesso di manoscritti musicali, e inoltre questi titoli propri sono spesso usati nella bibliografia per riferirsi alle edizioni. Segui queste regole per il campo **Titolo uniforme (240)** quando stai catalogando edizioni musicali a stampa.   

> #### 1. Ortografia

> Inserisci i titoli uniformi utilizzando un'ortografia moderna, ma non modificare degli arcaismi o dei dialettalismi/regionalismi. Tra le modifiche più consuete vi sono la grafia _v_ per _u_, _i_ per _j_, _y_ per _i_, e _uu_ per _w_. La Redazione centrale può aiutarti per titoli in lingue straniere inconsuete. Puoi inserire delle varianti aggiuntive nel campo **Titolo uniforme alternativo (730)**.  
>   
> ##### Esempio

> RISM A/I: RR 3030c[  
> ](http://muscat.rism.info/admin/sources/991009151)Titolo diplomatico: Musicalische Grab=schrifft.  
> Titolo uniforme: Musikalische Grabschrift



> #### 2. Come ricavare un titolo uniforme
> Un titolo uniforme deve comporsi del titolo di un'edizione a stampa fino a una pausa naturale, spesso una virgola, un punto, o una dichiarazione dell'autore, dell'organico, del numero d'opera o dei dati editoriali. A volte, un titolo specifico compare su una pagina differente dal frontespizio.   
>   
> ##### Esempi

> RISM A/I: B 805[  
> ](http://muscat.rism.info/admin/sources/990003743)Titolo diplomatico: Vezzo di perle musicali modernamente conteste alla regia sposa effigiata nella sacra cantica; opera ventesima terza  
> Titolo uniforme: Vezzo di perle musicali  
>   
> RISM A/I: B 3781[  
> ](http://muscat.rism.info/admin/sources/990006458)Titolo diplomatico: Novo giardino de concerti a quattro voci, per cantare a due chori con due voci, e due tromboni, o altri stromenti, o voci, secondo la comodità de cantori ... nel quale li contengono alquante antifone del cantico della Beata Virgine, di alcune solennità principali del anno, & altri motetti, con il basso principale per l'organo, opera undecima  
> Titolo uniforme: Novo giardino de concerti

### Titoli generici
Specialmente in edizioni antiche, anche titoli generici vengono citati come se si trattasse di titoli propri. Utilizza il campo **Titolo uniforme alternativo (730)** per inserire simili titoli in forma standardizzata. Per aiuto, fai riferimento a opere standard come Grove o MGG, e liste di voci d'autorità dalla [Library of Congress](http://id.loc.gov/authorities/names.html) o da [VIAF](http://www.viaf.org/). Se il titolo indica che l'oggetto è correlato a un altro oggetto, ad esempio libro/Buch/livre o Teil/part/tomus, inserisci il titolo con il complemento nella lingua originale (ma con l'ortografia standardizzata) e un numero arabo dopo il titolo.   

##### Esempi  

RISM A/I: P 687  
Titolo diplomatico: CANTVS | IOANNIS PETRALOYSII | PRAENESTINI | Missarum cum quatuor, quinque, & sex vocibus. | LIBER DVODECIMVS. | Nunc primum in lucem editus. | VENETIIS, Apud Haeredem Hieronymi Scoti. MDCI  
Titolo uniforme: 6 Masses  
Titolo uniforme alternativo: Missarum, liber 12  

RISM A/I: SS 6593a  
Titolo diplomatico: Ander Theil | Der Preussischen | Fest-Lieder/ | Von Ostern an biß Advent | Mit 5/ 6/ 7/ 8. Stimmen. | JOHANNIS ECCARDI MULHUSINI THURINGI, | vnd | JOHANNIS STOBAEI GRUDENTINI BORUSSI. | Beyder Chur: vnd Fürstlicher Brandeb. Capell= | meistern in Preussen. | DISCANTVS. | Gedruckt zu Königsberg durch Johann Reusnern An: 1644.  
Titolo uniforme: Preussische Festlieder  
Titolo uniforme alternativo: Preussische Festlieder, Teil 2

## Esemplari multipli in una istituzione

Se la tua biblioteca contiene più esemplari della stessa edizione a stampa, ogni esemplare è riportato in una nota di possesso separata.  
