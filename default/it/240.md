### Titolo uniforme (240)
Questo campo riporta il titolo in una forma standardizzata, che raggruppa composizioni che, nonostante portino nomi differenti, sono identiche o simili. Si chiama anche titolo standard. 
#### Titolo uniforme (240 $a) 

**Campo obbligatorio.**

Indica un’informazione dubbia aggiungendo un punto interrogativo alla fine (ad esempio, **Die Zauberflöte?** ). Non usare parentesi quadre o tonde. Inserisci titoli aggiuntivi nel campo **Titolo uniforme alternativo (730)**.

Un titolo uniforme può essere creato a partire da:

1. Titoli propri
2. Incipit testuali  
3. Generi musicali  
4. Indicazioni di tempo

1. **Titoli propri**  
Tra le composizioni solitamente elencate con il loro titolo proprio si trovano tutti i tipi di musica teatrale, oratori, cantate e lieder, e anche alcuni tipi di musica strumentale (ad esempio, pezzi caratteristici del XVIII secolo con un titolo proprio).  
  
Inserisci il titolo proprio con un’ortografia standardizzata secondo (1) New Grove, (2) MGG, (3) cataloghi tematici e/o (4) altra letteratura di riferimento. Non omettere gli articoli all’inizio (the, a, an, der, die, le, l' ecc.).  
  
Nomi popolari o nomignoli (come “Eroica” o “messa di Nelson”) non sono considerati titoli propri. Tali nomi si inserscono nel campo **Titolo uniforme alternativo (730 $a)**.   
  
_Esempi:_  
Die Forelle  
 Die Zauberflöte  
 The beggar's opera  
  
2. **Incipit testuali**  
Inserisci come titolo uniforme l’incipit testuale per brani vocali se non vi è un titolo proprio.    
  
 Se la fonte contiene un recitativo e aria o una scena e aria, si usa come titolo uniforme sempre l’incipit testuale dell’aria. Applica lo stesso principio a recitativo e cavatina, scena e rondò o altre combinazioni simili. Nel caso di un’aria singola tratta da un’opera di cui non conosci il titolo, inserisci l’incipit testuale dell’aria.   
  
In una cantata, invece, il testo del primo brano vocale funge da titolo uniforme, indipendentemente dal fatto che si tratti di un recitativo, aria o coro.  
  
Usa però il genere per messe, requiem, litanie e composizioni per l’ufficio. Lo stesso vale per opere complete e oratori dal titolo sconosciuto.  
  
Inserendo un incipit testuale, utilizza le regole ortografiche della lingua rispettiva per quanto riguarda l’uso delle lettere maiuscole o minuscole. I nomi della divinità vanno in maiuscolo (God, Herr, Dio, Dieu, Signore, Lord ecc.). Ometti l’interpunzione e ripetizioni all’interno dell’incipit. Per preservare l'ordine alfabetico in caso di traduzioni, inserisci l'incipit nella lingua originale. Se l’oggetto è chiaramente una traduzione, inserisci il titolo uniforme nella lingua originale.   
  
Assicurati che l’incipit testuale in questo campo sia identico con l’incipit testuale nel campo **Incipit testuale (031 $t)**. In caso di testi latini, utilizza il testo che precede la virgola (nella lista in appendice) come titolo uniforme ma utilizza l’intero incipit testuale come incipit testuale.   
  
_Esempi:_  
Der Mond ist aufgegangen  
 Gloria [con l’incipit testuale: Gloria, in excelsis Deo et in terra pax]  
  
3. **Generi musicali**  
Utilizza il genere del brano come titolo uniforme se non vi è né un titolo proprio né un incipit testuale. Nella maggior parte dei casi, inserisci il genere in inglese e al plurale (ad esempio **Operas** ). Nota che con alcuni generi si utilizza un particolare **Soggetto (650)**. Si consulti l’appendice **Titoli uniformi – Soggetti** nelle **Regole di catalogazione** per ulteriori istruzioni.   
  
_Esempi:_  
Symphonies  
 Allemandes  
  
4. **Indicazioni di tempo**  
Inserisci l’indicazione di tempo se non è possibile determinare il genere. Se non è disponibile alcuna di queste opzioni, utilizza i termini seguenti:  
 -Songs (brani vocali)  
 -Pieces (un brano generico)  
 -Movements (un singolo movimento di un pezzo strumentale senza indicazione di tempo e di carattere indeterminato)  
  
_Esempi:_  
Presto  
 Lento

**Casi particolari:**

- **Raccolte.**  In questi casi si inserisce un numero e il genere. Inserisci una cifra araba che indica quante composizioni si trovano nella raccolta, seguita da un genere che comprenda quante più composizioni possibile.

> _Esempi:_  
> 3 Instrumental pieces  
> 25 Arias

- **Volumi compositi (raccolte di miscellanee). **Inserisci un numero corrispondente al numero di oggetti rilegati insieme e la parola "Items".  
_Esempio:_  
11 Items  
- **Variazioni**. Inserisci qui  **Variations** come titolo standardizzato. Nel campo **Titolo uniforme alternativo (730)** inserisci il brano su cui è basata la composizione, se questo è noto, e seleziona  **Variazioni**  nel sottocampo  **Arrangiamento**.

- **Inserimenti**. Inserisci qui l'incipit testuale del brano inserito come titolo standardizzato. Nel campo **Titolo uniforme alternativo (730)** inserisci il nome dell'opera o della composizione più vasta e seleziona  **Inserimenti ** nel sottocampo  **Suddivisione formale**.

- **Alfabeti non latini** : Se la fonte ha un incipit testuale che utilizza caratteri o lettere non latine (alfabeto cirillico/greco/ebraico/coreano ecc., ideogrammi cinesi ecc.) inserisci l’ **Incipit testuale** utilizzando l’alfabeto originale. Traduzioni e traslitterazioni non sono obbligatorie e possono essere aggiunte nel campo **Titolo uniforme alternativo (730)**.

 

#### Arrangiamento (240 $o)

Seleziona **Arrangiamento** se la composizione è l’arrangiamento di un’altra composizione.   
   
Nota che la sostituzione del testo o una trasposizione non sono considerati arrangiamenti. In questi casi, inserisci il name della persona responsabile, se noto, nei **Nomi di persone aggiuntivi** **(700)**. Sebbene le composizioni non siano considerate arrangiamenti, la persona qui è riportata come “Arrangiatore”.

Gli arrangiamenti devono anche essere distinti da composizioni indipendenti (elaborazioni libere) come variazioni, parafrasi, parodie e fantasie su temi dalla composizione originale.  
  

#### Suddivisione formale (240 $k)

Questo campo registra, se opportuno, degli aspetti particolari della fonte dal punto di vista formale. Seleziona dai seguenti:

- **Estratti** : se sono presenti solo una o alcune parti della composizione completa
- **Frammenti** : se sono presenti solo dei frammenti della composizione 
- **Schizzi:** se sono presenti solo degli schizzi della composizione 

#### Tonalità, modo (240 $r)

**Obbligatorio se la tonalità può essere determinata con sicurezza.**

Seleziona la tonalità dell’intera composizione (anche per degli estratti).

In caso di arrangiamenti, inserisci la tonalità della composizione originale. Se la tonalità originale non può essere determinata, inserisci la tonalità della fonte; in questo caso, però, inserisci una nota corrispondente nel campo **Nota generale (500)**. 

Se non è indicata alcuna tonalità sulla fonte, seleziona una tonalità solo se può essere determinata con sicurezza. 

Non inserire una tonalità per: opere, oratori e cantate; recitativi senza un’aria a seguire; e composizioni per cui non può essere chiaramente identificata una tonalità.

Non tradurre i modi con denominazioni moderne di tonalità. 

Vedi “Modi ecclesiastici” per i modi ecclesiastici occidentali e bizantini, e “Tonalità” per la lista delle tonalità nella sezione **Abbreviazioni e terminologia**.

#### Organico sintetico (240 $m)

**Campo obbligatorio tranne per**** : opere e oratori con l’organico standard V (X), Coro, orch  
Se sono presenti schizzi o raccolte, inserisci un organico sintetico se ha senso farlo. **

Inserisci qui un breve sommario dell’organico (strumentazione) per l’insieme dei mezzi di esecuzione della composizione. Separa ogni elemento dell’organico sintetico con una virgola. Inserisci fino a un massimo di quattro elementi. Una descrizioine dettagliata della strumentazione si inserisce nel campo **Organico (594)**. L’intero organico sintetico va inserito su una riga; ripeti il campo soltanto per indicare degli organici alternativi (vedi sotto).

Utilizza la terminologia dall’elenco delle **Abbreviazioni**. Scrivi per esteso e in inglese ogni termine che non sia contenuto nell’elenco.

Inserisci i gruppi di strumenti nell'ordine seguente:

- Voci soliste
  
- Coro
- Strumenti solisti
  
- Archi
- Legni
- Ottoni
- Strumenti a pizzico
  
- Strumenti a percussione
  
- Strumenti da tasto
- Basso continuo

Se è indicata più di una voce o strumento dello stesso tipo, riporta il numero tra parentesi dopo la denominazione della parte, ad esempio **B (2)**. Utilizza **V** per indicare una parte vocale sconosciuta e **i** per uno strumento sconosciuto. Utilizza **V** anche per raggruppare diverse parti vocali, ad esempio **V (8)**. Indica un numero sconosciuto con **(X)**.

Specifica strumenti solisti soltanto se ricoprono la funzione di solista rispetto a un’orchestra, specialmente in un concerto. Non elencare qui una parte che ha soltanto dei passaggi solisti occasionali, come un oboe solista in una cantata.

In caso di arrangiamenti, l’organico sintetico si riferisce agli esecutori richiesti nella fonte, non nella composizione sulla quale si basa l’arrangiamento. Se è noto l’organico della composizione originale, precisala nel campo **Note generali (500)**. In caso di una **Raccolta** , utilizza il campo soltanto se questo particolare organico è valido per tutte le composizioni nella raccolta.

Questo campo può essere ripetuto in caso venga suggerito un organico alternativo, come in un lied per soprano oppure tenore. In questi casi, inserisci ogni possibile organico in un campo a sé: ad esempio, **S, pf** su una riga e **T, pf** sulla riga successiva.

In presenza di un basso cifrato, inserisci lo strumento come di consueto, ad esempio **b** , **bc** , **org** ecc. (ma vedi le tabelle nella sezione **Basso numerato in partitura e/o nelle parti** con istruzioni per campi correlati).

Ometti l’organico sintetico se l'organico è sconosciuto o incerto.   

_Esempi_:  
A, Coro, orch  
Bariton, pf  
V (3), strings, bc  
V (4), Coro, orch, org.    _per una messa_  
cl, orch     _per un concerto per clarinetto_

Si prega di utilizzare l’organico standard seguente se opportuno:  
Quartetto per archi: vl (2), vla, vlc  
Quintetto per archi (2 viole): vl (2), vla (2), vlc  
Quintetto per archi (2 violoncelli): vl (2), vla, vlc (2)  
Quintetto per archi (con contrabbasso): vl (2), vla, vlc, cb  
Trio per pianoforte: vl, vlc, pf  
Quintetto di fiati: fl, ob, cl, cor, fag  
Quartetto di flauti (solo flauti): fl (4)  
Quartetto per flauto (flauto e archi): fl, vl, vla, vlc