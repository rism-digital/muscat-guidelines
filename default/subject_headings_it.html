<p>La lista di voci di autorità per <b>Paole chiave</b>&nbsp;contiene tutte le forme, i generi e altri termini standardizzati utilizzati nelle fonti Muscat nel campo <b>Parola chiave (650)</b>. La scheda per una parola chiave contiene tipicamente il termine standardizzato RISM in inglese e al plurale, delle traduzioni o termini alternativi e una definizione. Generi e forme trovati fuori dall'Europa occidentale o specifici di una certa regione, e privi di equivalente in inglese, si danno nella lingua locale (e al plurale se ha senso linguisticamente).</p><p>Si possono aggiungere nuove parole chiave durante la catalogazione. Nella scheda, inserisci semplicemente la nuova parola chiave e clicca in un altro campo. Otterrai un messaggio che di chiede conferma ("Confirm the insertion of a new value") sul quale puoi cliccare.<br></p>

<p>Dopo aver salvato la scheda, vai alla lista di voci di autorità per le parole chiave e trova la tua nuova scheda. Puoi modificare le parole chiave create da te. Si prega di fare quanto segue:</p><p><b>Termine</b>: Inserisci il termine in inglese e al plurale, se possibile. Per musica di diffusione regionale, particolarmente musica trovata fuori dell'Europa occidentale, utilizza il termine comune locale. Per lingue che usano alfabeti non latini, inserisci qui la forma traslitterata in alfabeto latino.<br></p>
<p><b>Termini alternativi</b>: Si prega di inserire ogni termine alternativo, ciascuno su una nuova linea (usare Enter). Qui puoi inserire un termine usando un altro sistema alfabetico, oppure sinonimi, varianti, ortografie divergenti ecc.</p>
<p><b>Note</b>: Si prega di fornire una breve descrizione del termine in inglese, francese o tedesco. Puoi anche scrivere nella tua madrelingua, in funzione dei collaboratori RISM nella tua regione, ogni descrizione o guida che vuoi definire per il termine: come utilizzarlo, le relazioni locali, riferimenti alla bibliografia ecc.</p><p>Come esempio, vedi&nbsp;<b>Gigues</b>.<b>&nbsp;</b>Si trova il termine in inglese, francese e tedesco, insieme a ortografie alternative. Nel campo "Note" si spiega che esiste un gran numero di gighe e quando e dove il termine ricorre.<br></p>

<p>Se stai lavorando con musica specifica di una certa regione, puoi usare il termine di uso&nbsp;comune localmente. Si può aggiungere un nuovo termine se un genere simile è usato in un'altra regione ma è chiamato diversamente.</p>

<p>Puoi anche aggiungere la parola chiave direttamente nella lista di voci d'autorità (basta fare clic su&nbsp;<b>Crea</b>&nbsp;in quell'indice) e sarà immediatamente disponibile all'uso.</p>

<p>Suggerimenti per la catalogazione:</p>
<ul><li>
<p>Le schede delle fonti possono comprendere più parole chiave, ad esempio se c'è un termine specifico e un termine più generico o sovraordinato. 
	</p>
	</li><li>
<p>Per aiutare gli utilizzatori nelle loro ricerche, se lo desideri&nbsp;sei libero di aggiungere un termine di uso locale in lingue o alfabeti&nbsp;stranieri come <b>Titolo uniforme alternativo (730)</b>.&nbsp;<br></p></li></ul><br>