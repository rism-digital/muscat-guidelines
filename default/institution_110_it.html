<h4>Nome di ente (MARC 110 $a; ISDIAH 5.1.2)</h4><p>Questo campo crea un punto d’accesso autorizzato che identifica univocamente l’istituzione che possiede dei beni archivistici.</p><p><b>Nome di ente (110 $a)</b></p><p>Inserisci il nome attuale dell’istituzione nella lingua locale. Se la lingua originale è scritta in un alfabeto non latino, scrivila in forma traslitterata. <br></p><p>Se la biblioteca, l’archivio o il centro di documentazione sono parte di un’istituzione più vasta, indica il nome dell’istituzione sovraordinata e indica di seguito l’unità subordinata, separandola con una virgola.&nbsp; <br></p><p><em>Esempi</em>:<br>Privatsammlung Cees Verheijen<br>Private collection Christopher Hogwood<br>Llyfrgell Genedlaethol Cymru<br>Norges musikkhøgskole, Biblioteket<br>ERESBIL - Musikaren Euskal Artxiboa<br>Gosudarstvennaja publičnaja istoričeskaja biblioteka Rossii</p><h4>Istituzione subordinata<b>&nbsp;(110 $b)</b></h4><p>Inserisci il nome dell'unità subordinata dell'istituzione principale.</p><p><b>Luogo (110 $c)</b></p>

<p>Inserisci la località dove si trova l’istituzione. Se la lingua originale è scritta in un alfabeto non latino, scrivila in forma traslitterata.&nbsp;</p>

<p><b>Sigla (110 $g)</b></p>

<p>Questo campo è per le sigle delle biblioteche RISM, che sono specifiche e inalterabili. <b>Le sigle sono assegnate dalla Redazione centrale RISM </b>consultando i gruppi di lavoro nazionali RISM. </p>



<p>Le sigle delle biblioteche sono composte di tre parti: un’abbreviazione per il paese, una per la città e una per l’istituzione. In alcuni casi, l’abbreviazione per l’istituzione può essere omessa (ad esempio: D-B). Le abbreviazioni per il paese e la città sono sempre in lettere maiuscole e l’abbreviazione per l’istituzione è sempre in lettere minuscole. Il codice del paese è separato dagli altri dettagli con un trattino. Il codice del paese è quasi sempre ripreso dalla lista internazionale di codici di immatricolazione per i veicoli curata dalle Nazioni Unite. I codici delle città e delle istituzioni sono creati dalla Redazione centrale RISM.</p>

<p>Se un’istituzione cambia nome, mantiene la medesima sigla (ad esempio: CZ-Bu).</p>



<p><i>Esempi</i>:<br>GB-Cu =
United Kingdom, Cambridge, University Library<br>F-Pn = France, Paris, Bibliothèque nationale de France,
Département de la Musique. </p>



<p>In caso di collezioni private, il cognome del proprietario è aggiunto al codice della città in lettere minuscole.</p>



<p><i>Esempio</i><span>:<br>
I-PEbattisti = Italia, Perugia, Biblioteca privata Renzo Battisti.</span></p><p>

RISM utilizza le sigle delle biblioteche dalla sua fondazione nel 1952 in tutte le sue pubblicazioni e cataloghi. Le sigle sono anche utilizzate in tutte le correnti enciclopedie musicali internazionali e in pubblicazioni musicologiche. </p><br>